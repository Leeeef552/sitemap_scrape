{"article_url": "https://tamilmurasu.com.sg/tamilnadu/story20210201-60586.html", "site_title": "தமிழகத்தின் புதிய தலைமைச் செயலாளராக ராஜீவ் ரஞ்சன்", "publish_date": "2021-02-01", "content": "தமிழகத்தின் புதிய தலைமைச் செயலாளராக ராஜீவ் ரஞ்சன்\n\n01 Feb 2021 - 5:45 am\n\n1\n\nmins read\n\nதிரு சண்முகம் (வலம்) நேற்று ஓய்வு பெற்றதால் ராஜீவ் ரஞ்சன் நியமிக்கப் பட்டுள்ளார். படங்கள்: ஊடகம்  -\n\nதமி­ழ­கத்­தின் புதிய தலைமை செய­ல­ராக, ராஜீவ் ரஞ்­சன் நிய­மிக்­கப்­பட்­டுள்­ளார்.\n\nதற்­போதை தலைமைச் செய­லர் சண்­மு­கத்­தின் பதவி நீட்­டிப்பு காலம் நேற்று நிறை­வ­டைந்­தது. புதிய தலைமைச் செய­ல­ராக மூத்த ஐஏ­எஸ் அதி­காரி ஹன்ஸ் ராஜ்­வர்மா உட்­பட பலர் முயற்சி மேற்­கொண்­ட­னர்.\n\nஆனால் தமி­ழக அர­சின் வேண்­டு­கோளை ஏற்று மத்­திய அரசின் பணி­யில் இருந்த மூத்த ஐஏ­எஸ் அதி­காரி ராஜீவ் ரஞ்­சன், அப்­ப­ணி­யில் இருந்து விடு­விக்­கப்­பட்டு மாநில பணிக்கு அனுப்­பப்­பட்டு உள்­ளார். இதை­ய­டுத்து தமி­ழ­கத்­தின் புதிய தலைமைச் செய­ல­ராக ராஜீவ் ரஞ்­சன் நிய­மிக்­கப்பட்­டுள்­ளார். இதற்­கான உத்­த­ரவை தமி­ழக அரசு நேற்று பிறப்­பித்­தது.\n\nஇவர், மத்­திய மீன்­வ­ளம் கால்­நடை, பால்­வ­ளத்­துறை செய­ல­ராக பதவி வகித்­துள்­ளார்.\n\nஏற்­கெ­னவே முதல்­வர் பொறுப்­பில் உள்ள நெடுஞ் சாலைத்­துறை செய­ல­ராக ராஜீவ் ரஞ்­சன் நீண்ட காலம் பணி­யாற்­றி­ய­வர். இவ­ரும் வரும் செப்­டம்­பர் மாதத்­து­டன் ஓய்வு பெற­வுள்­ளார். தமி­ழக அர­சின் தலை­மைச்­செ­ய­லா­ளர் பொறுப்­பில் இருந்து நேற்று ஓய்வு பெற்ற சண்­மு­கம், தமி­ழக அரசின் ஆலோ ­ச­க­ராக ஓராண்டு காலத்­திற்கு நிய­ம­னம் செய்­யப்­பட்­டுள்­ளார்.", "images": [{"image_url": "https://cassette.sphdigital.com.sg/image/tamilmurasu/eb74d82cd4306c0c9494b10cdc7f462229f4fa6d6ced56255907c35f43e91079?w=825", "alt_text": "de991a13-5bbc-4bb6-9497-7225cb4b0432", "caption": "திரு சண்முகம் (வலம்) நேற்று ஓய்வு பெற்றதால் ராஜீவ் ரஞ்சன் நியமிக்கப் பட்டுள்ளார். படங்கள்: ஊடகம்  -"}]}
{"article_url": "https://tamilmurasu.com.sg/tamilnadu/story20210201-60583.html", "site_title": "மருத்துவமனையிலிருந்து வெளியேறிய சசிகலா; அதிமுக கொடியுடன் காரில் பயணம்", "publish_date": "2021-02-01", "content": "மருத்துவமனையிலிருந்து வெளியேறிய சசிகலா; அதிமுக கொடியுடன் காரில் பயணம்\n\n01 Feb 2021 - 5:45 am\n\n1\n\nmins read\n\nஅதிமுக கொடி ஏற்றப்பட்ட காரில் சசிகலா பயணம் செய்ததால்அதிமுகவினர் அதிர்ச்சி அடைந்து உள்ளனர். படம்: தமிழக ஊடகம் -\n\nபெங்­க­ளூரு சிறை­யில் கடந்த நான்கு ஆண்­டு­க­ளாக இருந்த சசி­கலா கடந்த 27ஆம் தேதி விடு­தலை ஆனார்.\n\nசிறை­யி­லி­ருந்து விடு­விக்க சில நாட்­களே ஆன நிலை­யில் அவ­ருக்கு கொரோனா பாதிப்பு ஏற்­பட்­ட­தால் பெங்­க­ளூரு விக்­டோ­ரியா அரசு மருத்­து­வ­ம­னை­யில் சேர்க்­கப்­பட்­டார். பத்து நாட்­க­ளுக்­கும் மேலாக கொரோ­னா­விற்குச் சிகிச்சை பெற்று வந்த நிலை­யில் உடல்­நிலை தேறி நேற்று அவர் மருத்­து­வ­மனை­யி­லி­ருந்து விடு­விக்­கப்­பட்­டார். அடுத்த சில நாட்­கள் வீட்­டுத் தனி­மை­யில் இருக்க மருத்­து­வர்­கள் அறி­வு­றுத்­தி­யுள்­ள­னர்.\n\nஇதை­யொட்டி ஒசூர் எல்­லை­யில் உள்ள தனி­யார் நட்­சத்­திர விடு­தி­யில் தங்கி சில நாட்­கள் சசிகலா ஓய்­வெ­டுப்­பார் என்று தெரி­கிறது. இத­ன் பிறகு அவர் தமி­ழ­கம் திரும்­பு­வார் என எதிர்­பார்க்­கப்­ப­டுகிறது. சசி­க­லாவை அழைத்­துச் செல்ல அம­முக பொதுச் செய­லா­ளர் டிடிவி தின­க­ரன், விவேக் மற்­றும் உற­வி­னர்­கள், வழக்­க­றி­ஞர்­கள் மருத்­து­வ­மனை வளா­கத்­திற்கு வந்­தி­ருந்­த­னர். மருத்­து­வ­ம­னை­யில் இருந்து வெளியே வந்த சசி­கலா அதி­முக கொடி ஏற்­றப்­பட்ட காரில் பய­ணம் செய்­த­தால் தமி­ழக அர­சி­யல் வட்­டா­ரத்­தில் மிகுந்த பர­ப­ரப்பு ஏற்­பட்­டது.\n\nஇதற்கிடையே அமமுக பொதுச் செயலாளர் தினகரன், \"அதிமுகவின் பொதுச்செயலாளர் என்ற முறையில் சசிகலா சென்ற காரில் அதிமுக கொடி இருக்கிறது. ஜனநாயக முறைப்படி அதிமுகவை மீட்டு டெடுக்கும் பணி தொடரும்,\" என்று கூறியுள்ளார்.", "images": [{"image_url": "https://cassette.sphdigital.com.sg/image/tamilmurasu/0653d9875c7d261e5f575a7afaaaad9b8ebf02c9167ed2676f18e735815b3784?w=825", "alt_text": "dacf801f-949d-45cd-adc5-437a8fcd4314", "caption": "அதிமுக கொடி ஏற்றப்பட்ட காரில் சசிகலா பயணம் செய்ததால்அதிமுகவினர் அதிர்ச்சி அடைந்து உள்ளனர். படம்: தமிழக ஊடகம் -"}]}
{"article_url": "https://tamilmurasu.com.sg/singapore/story20210201-60570.html", "site_title": "விதி மீறல்: 42 நிறுவனங்களுக்கு அபராதம்", "publish_date": "2021-02-01", "content": "விதி மீறல்: 42 நிறுவனங்களுக்கு அபராதம்\n\n01 Feb 2021 - 5:45 am\n\n2\n\nmins read\n\nமனிதவள அமைச்சின் அதிகாரிகள், வேலையிடங்களில் பாதுகாப்பு நடைமுறைகளை எவ்வாறு சிறந்த முறையில் கையாள வேண்டும் என்பது தொடர்பான ஆலோசனைகளை சென்ற ஆண்டு அலுவலகம் ஒன்றில் வழங்கினர். படம்: மனிதவள அமைச்சு  -\n\nகொவிட்-19 கட்டுப்பாடுகள் தொடர்பில் 5,380 வேலை இடங்களில் அமைச்சு சோதனை; பல முறை எச்சரிக்கைக்குப் பிறகு நடவடிக்கை\n\nவீடு­களில் இருந்து வேலை பார்ப்­பதை இப்­போ­தைக்கு நிரந்­த­ர­மாக்­கும்­ப­டி­யும் அலு­வ­ல­கத்­தில் பாது­காப்­பான இடை­வெ­ளியை உறு­திப்­ப­டுத்­தும்­ப­டி­யும் திரும்­பத் திரும்ப கோரிக்கை விடுக்­கப்­பட்­டா­லும் வேலை­யிடப் பாது­காப்பு நிபந்­த­னை­களை மதித்து நடக்க மேலும் பல நிறு­வ­னங்­கள் தவ­றி­விட்­டன.\n\nஅந்த நிறு­வ­னங்­க­ளுக்குத் தண்­டனை விதிக்­கப்­பட்டு இருக்­கிறது. சென்ற ஆண்டு செப்­டம்­பர் 28 முதல் இந்த ஆண்டு ஜன­வரி 15 வரை இத்­த­கைய குறை­பா­டு­க­ளுக்­காக சுமார் 42 முத­லா­ளி­க­ளுக்கு அப­ரா­தம் விதிக்­கப்­பட்டு இருக்­கிறது என்று மனி­த­வள அமைச்சு தெரி­வித்­த­தாக ஸ்ட்­ரெய்ட்ஸ் டைம்ஸ் குறிப்­பிட்டு உள்­ளது.\n\nவீடு­களில் இருந்தே வேலை பார்க்க முடி­யும் என்­றா­லும் அலு­வ­ல­கத்­துக்கு வரும்­படி ஊழி­யர்­களை நிறு­வ­னங்­கள் கேட்­டுக்­கொண்­ட­தும் வேலை­யி­டங்­களில் பொது­வான பகு­தி­களில் பாது­காப்பு இடை­வெளி அடை­யா­ளங்­க­ளைத் தெள்­ளத்­தெ­ளி­வா­கக் குறிப்­பிட தவ­றி­ய­தும் பொது­வான விதி­மீறல்­களாக இருந்­தன.\n\nஇந்த அமைச்சு, 5,380 வேலை­இடங்­க­ளைப் பரி­சோ­தனை செய்­தது. அதற்­குப் பிறகு 42 நிறு­வ­னங்­க­ளுக்கு அப­ரா­தம் விதிக்­கப்­பட்­டது.\n\nஅமைச்சு சென்ற ஆண்டு ஜூன் மாதம் தலா $1,000 வீதம் 52 முத­லா­ளி­க­ளுக்கு அப­ரா­தம் விதித்­தது. குறை­பா­டு­கள் காணப்­பட்­ட­தற்­காக ஏழு வேலை­யி­டங்­கள் மூடப்­பட்­டன. அத­னை­ய­டுத்து இப்­போது மேலும் பல நிறு­வ­னங்­க­ளுக்கு அப­ரா­தம் விதிக்­கப்­பட்டு உள்­ளன.\n\nவிடு­முறை காலத்தைக் கருத்­தில்கொண்டு போக்­கு­வ­ரத்து மற்­றும் சேமிப்புக் கிடங்கு துறையை இலக்­காக வைத்து கடந்த டிசம்­பரில் அமைச்சு ஒரு செயல்­திட்­டத்­தைத் தொடங்­கி­யது.\n\nஅலு­வ­ல­கத்­திற்கு வந்து வேலை பார்க்­கும் ஊழி­யர்­க­ளின் எண்­ணிக்­கைக்கு வரம்பு விதிப்­பது உள்ளிட்ட வேலை­யிடப் பாது­காப்பு கட்­டுப்­பாடு­ கள், சென்ற ஆண்டு ஜூன் மாதம் முடி­ந்த­போது நடப்­புக்கு வந்­தன.\n\nஅவை செப்­டம்­பர் 28ஆம் தேதி கொஞ்­சம் தளர்த்­தப்­பட்­டன. மேலும் பலர் வேலை­யி­டத்­திற்குத் திரும்ப அனு­ம­திக்­கப்­பட்­ட­னர். இருந்­தா­லும் அலு­வ­ல­கங்­களில் கொவிட்-19 பர­வ­லைத் தடுப்­ப­தற்கு ஏது­வாக வீட்­டி­லி­ருந்து வேலை பார்க்­கும் நடை­மு­றையே தொடர வேண்­டும் என்று சிங்­கப்­பூர் தேசிய முத­லா­ளி­கள் சம்மேளனமும் தேசிய தொழிற்­சங்க காங்­கி­ர­சும் மனி­த­வள அமைச்­சும் சென்ற மாதம் தெரி­வித்­தன.\n\nஇத­னி­டையே, ஊழி­யர்­கள் தொலை­தூ­ரத்­தில் இருந்து வேலை பார்க்­கும் நடை­மு­றைக்­குத் தாங்­கள் பழக்­கப்­பட்­டு­விட்­ட­தாக பல்­வேறு துறை­க­ளைச் சேர்ந்த நிறு­வ­னங்­கள் கூறு­கின்­றன.\n\nஇருந்­தா­லும் இத்­த­கைய ஏற்­பாடு­கள் கொவிட்-19க்குப் பிறகு எந்த அள­வுக்­குத் தொடர வேண்­டும் என்­ப­தைப் பொறுத்­த­வ­ரை­ சில நிறு­வ­னங்­கள் வேறு­பட்ட கருத்­து­களைக் கொண்டுள்ளன.\n\nஊழி­யர்­க­ளுக்கு நீக்­குப்­போக்கை அளிக்­கக்­கூ­டிய ஏற்­பாட்டு முறை நடப்­புக்கு வர­லாம் என்று பெரும்­பா­லானவர்கள் யோசனை கூறினர்.", "images": [{"image_url": "https://tamilmurasu.com.sg/singapore/story20210201-60570.html?w=825", "alt_text": "430dea97-f192-437d-a88f-b6d4a21a8f17", "caption": "மனிதவள அமைச்சின் அதிகாரிகள், வேலையிடங்களில் பாதுகாப்பு நடைமுறைகளை எவ்வாறு சிறந்த முறையில் கையாள வேண்டும் என்பது தொடர்பான ஆலோசனைகளை சென்ற ஆண்டு அலுவலகம் ஒன்றில் வழங்கினர். படம்: மனிதவள அமைச்சு  -"}]}
{"article_url": "https://tamilmurasu.com.sg/tamilnadu/story20210201-60584.html", "site_title": "தனித்துப் போட்டியிட தேமுதிக ஆயத்தம்", "publish_date": "2021-02-01", "content": "தனித்துப் போட்டியிட தேமுதிக ஆயத்தம்\n\n01 Feb 2021 - 5:45 am\n\n2\n\nmins read\n\nபிரேமலதா விஜயகாந்த். கோப்புப் படம்: இந்திய ஊடகம் -\n\nஅதி­முக கூட்­ட­ணி­யில் இடம்­பெற்­றுள்­ள­தா­கக் கூறப்­படும் விஜ­ய­காந்­தின் தேமு­திக கட்சி வரு­கின்ற சட்­ட­மன்­றத் தேர்­த­லில் தனித்­துப் போட்­டி­யி­ட­லாம் என எதிர்­பார்க்­கப்­ப­டு­கிறது.\n\nஇதன் தொடர்­பில் பேசிய அக்­கட்­சி­யின் பொரு­ளா­ளர் பிரே­ம­லதா, தனித்­துப் போட்­டி­யி­டு­வ­தற்­கும் தயா­ராக இருக்க வேண்­டும் என்று தமது கட்­சித் தொண்­டர்­களை கேட்டுக்கொண்டார்.\n\nசட்­ட­சபை தேர்­த­லில் அதி­முக அல்­லது திமு­க­வு­டன் கூட்­டணி அமைக்க தேமு­திக ரக­சிய பேச்சு நடத்தி வரு­கிறது.\n\nஅதி­மு­க­வில் 10 தொகு­தி­கள் வரை தரு­வ­தாக உறுதி அளிக்­கப்­பட்டு உள்­ளது. ஆனால் பாம­க­போல முக்­கி­யத்­து­வம் தரா­த­தால் தேமு­திக தலைமை அதி­ருப்தி அடைந்­துள்­ளது.\n\nஇந்த நிலை­யில் சில நாட்­க­ளுக்கு முன்பு நடை­பெற்ற தேமு­திக மண்­டல, மாவட்ட, சட்­ட­சபை தொகுதி பொறுப்­பா­ளர்­கள் ஆலோ­ச­னைக் கூட்­டத்­தில் தனித்­துப் போட்­டி­யி­டு­வது குறித்து பேச்சு எழுந்­துள்­ளது.\n\nசென்­னை­யில் உள்ள கட்­சித் தலைமை அலு­வ­ல­கத்­தில் நேற்று முன்­தி­னம் நடந்த கூட்­டத்­தில் பிரே­ம­லதா, துணைச் செய­லர் சுதீஷ் உள்­ளிட்­டோர் பங்­கேற்­ற­னர்.\n\nஒவ்­வொரு ஊராட்­சிக்­கும் 10 பேர் குழு அமைக்க வேண்­டும். 10 ஊராட்­சி­க­ளுக்­கும் சேர்த்து மற்­றொரு குழு அமைக்க வேண்­டும். நக­ராட்சி, பேரூ­ராட்­சி­க­ளுக்கு தனித் தனி­யாக குழு அமைக்க வேண்­டும். நிர்­வா­கி­கள் மற்­றும் தொண்­டர்­க­ளின் வீடு­களில், கட்சிக் கொடி ஏற்ற வேண்­டும். சுவர் விளம்­ப­ரங்­களை அதி­க­ள­வில் செய்ய வேண்­டும். தேர்­தல் பொறுப்­பா­ளர்­கள், தொகு­தி­களில் சுற்­றுப்­ப­ய­ணம் செய்து, கட்சிப் பணி­களில் கவ­னம் செலுத்த வேண்­டும். கட்சி நிகழ்ச்­சி­களில் புடவை, வேட்டி வழங்க வேண்­டும் என கூட்­டத்­தில் அறி­வு­றுத்­தப்­பட்­டது.\n\nஇதில் பேசிய நிர்­வா­கி­கள் பல­ரும் பாமக அல்­லாத கூட்­ட­ணி­யில் இடம்­பெற வேண்­டும் என வலி­யு­றுத்­தி­னர். இதனை பரி­சீ­லிப்­ப­தாக பிரே­ம­லதா உறு­தி­ய­ளித்து உள்­ளார்.\n\nதனித்­துப் போட்­டி­யி­டும் சூழ்­நி­லை­யில் அதற்­கும் நிர்­வா­கி­கள் தயா­ராக இருக்க வேண்­டும் என்று பிரே­ம­லதா வலி­யு­றுத்­தி­னார்.", "images": [{"image_url": "https://tamilmurasu.com.sg/tamilnadu/story20210201-60584.html?w=825", "alt_text": "0dc7a8c8-6127-4d21-80b7-0ca839776690", "caption": "பிரேமலதா விஜயகாந்த். கோப்புப் படம்: இந்திய ஊடகம் -"}]}
{"article_url": "https://tamilmurasu.com.sg/cinema/story20210201-60602.html", "site_title": "தனுஷ் படம் இணையத்தில் வெளியீடு", "publish_date": "2021-02-01", "content": "தனுஷ் படம் இணையத்தில் வெளியீடு\n\n01 Feb 2021 - 5:45 am\n\n1\n\nmins read\n\n-\n\n'ஜெகமே தந்­தி­ரம்' படம் நேர­டி­யாக இணை­யத்­தில் வெளி­யா­வது உறு­தி­யாகி உள்­ளது.\n\nகடந்த சில வாரங்­க­ளாக இப்­ப­டம் திரை­யரங்­கில் வெளி­யா­க­வும் வாய்ப்­புள்­ள­தாக பல தக­வல்­கள் மாறி மாறி வெளி­வந்­தன.\n\nஇந்­நி­லை­யில் பிர­பல தனி­யார் நிறு­வ­னம் ஒன்று இப்­ப­டத்தை நேர­டி­யாக இணை­யத்­தில் வெளி­யி­டு­வ­தற்­கான உரி­மை­யைப் பெற்­றுள்­ளது. மொத்­தம் 45 கோடி ரூபாய்க்கு படம் விலை போயி­ருக்­கி­ற­தாம்.\n\nஅநே­க­மாக மார்ச் மத்­தி­யில் இப்­ப­டம் வெளி­யா­கக்­கூ­டும். இறுதி வரை திரை­ய­ரங்க உரி­மை­யா­ளர்­கள், தனி­யார் இணைய வெளி­யீட்டு நிறு­வ­னங்­கள் என இரு ­த­ரப்­பி­ட­மும் விடா­மல் பேச்­சு­வார்த்தை நடத்தி வந்­துள்­ளது 'ஜெகமே தந்­தி­ரம்' படத் தயா­ரிப்பு தரப்பு.\n\nயாரை­யும் பகைத்­துக்கொள்­ளா­மல் மிக சாமர்த்­தி­ய­மாக பேச்­சு­வார்த்­தையை நீட்­டித்து, லாபம் தரும் தொகை­யைக் குறிப்­பிட்­ட­தும் அந்த தனி­யார் நிறு­வ­னத்­தி­டம் படத்தை விற்­றுள்­ளது தயா­ரிப்­புத் தரப்பு.", "images": [{"image_url": "https://cassette.sphdigital.com.sg/image/tamilmurasu/47eaf62fe2d85287ec3759779c8832bd27d13ab4d86da77382807ece237043e2?w=825", "alt_text": "a8b2cd60-7f76-43d0-852b-70977338bdc0", "caption": "-"}]}
{"article_url": "https://tamilmurasu.com.sg/youth/story20210201-60581", "site_title": "'அனைவரையும் அரவணைத்தால் தமிழ்மொழி வளரும்'", "publish_date": "2021-02-01", "content": "'அனைவரையும் அரவணைத்தால் தமிழ்மொழி வளரும்'\n\n01 Feb 2021 - 5:45 am\n\n3\n\nmins read\n\nகலைவாணி இளங்கோ. கல்வியாளர். -\n\nவாள்­மு­னை­யை­விட பேனா முனை கூர்மையானது என்­ப­தால் அதனை ஆயு­த­மா­கப் பயன்­ப­டுத்தி இளை­யர் மன­தில் புதுமைக் கீறல்­களை ஏற்­படுத்த முனை­ப­வர் கலை­வாணி இளங்கோ, 35. தமிழ் மொழித்­தி­றன் குறை­வாக உள்­ள­வர்­களை ஈடு­படுத்தி சிங்­கப்­பூ­ரில் நல்ல தமிழ் வாச­கர் சமூ­கத்தை உரு­வாக்­க­லாம் என்று இவர் கூறி­னார்.\n\nபுதிய சமூக ஊட­கத் தளங்­களின் மூலம் தமிழ் நட­வ­டிக்­கை­களில் புத்­தாக்­க­மும் புதுப்­பொ­லி­வும் அறி­மு­கம் செய்­யப்­பட்டு வரு­கின்­றன. இருந்­த­போ­தும் மொழித்­திறமை அதி­கம் உள்ள அல்­லது ஈடு­பாடு உள்ள குறு­கிய வட்­டத்­திற்கு வெளி­யி­லும் தமிழ் நட­வடிக்­கை­கள் விரி­வுப்­ப­டுத்­தப்­பட வேண்­டும் என்­கி­றார் அவர். ஐந்து ஆண்டு­கள் உயர்­நி­லைப்­பள்ளி, மூன்று ஆண்­டு­கள் தொடக்­கக் கல்­லூரி ஆகி­ய­வற்­றில் தமிழ் ஆசி­ரி­ய­ராக இருந்த இவர், கல்­வி­யமைச்­சின் பாடக்­க­லைத் திட்­ட வரைவு மேம்பாட்டுப் பிரி­வில் பணி­யாற்­று­கி­றார். இளம் பருவ வாழ்க்கை முதல் தமிழ் மொழி இவ­ரது உணர்­வி­லும் சிந்­தை­யி­லும் கலந்­தி­ருந்­த­தற்கு தமி­ழா­சி­ரி­யர்­க­ளாக பணி­புரி­யும் இவ­ரது பெற்­றோ­ரும் கற்­றுத்­தந்த ஒவ்­வொரு தமிழ் ஆசி­ரி­ய­ரும் கொடுத்த ஊக்­கமே கார­ணம் என்­றார் தமிழ்த்­து­றை­யில் பட்­ட­தா­ரி­யான இவர்.\n\n\"தொடக்­கப்­பள்ளி ஐந்­தில் நான் நையாண்டி கவிதை ஒன்றை எழுதி­னேன். அங்­கி­ருந்­து­தான் கட்­டுரை, கவிதை, நாட­கங்­கள் போன்­ற­வற்றை எழு­தத் தொடங்­கி­னேன்,\" என்று அவர் கூறி­னார்.\n\nபத்து ஆண்­டு­கள் தோ பாயோ ஆங்­கி­லப் பேச்­சா­ளர் மன்­றத்­தில் இருந்து பின்­னர் மூன்று ஆண்­டு ­க­ளுக்கு முன்­னர் லிஷா தமிழ் மன்ற பேச்­சா­ள­ரா­கச் சேர்ந்­தார். 2019ஆம் ஆண்டு மன்­றத்­தின் துணைத்­த­லை­வ­ராக இருந்து கடந்­தாண்டு தலை­வ­ராக பொறுப்­பேற்­றார். பட்­டுக்­கோட்­டை­யா­ரின் மக்­கள் கவி­ஞர் மன்­றத்­தி­லும் செட்டி மலாக்கா மன்­றத்­தி­லும் உறுப்­பி­ன­ராக இருக்­கி­றார்.\n\nதமது ஆசி­ரி­யர் திரு பொன். சுந்­த­ர­ராசு பகுதி நேர­மாக தொலைக்­காட்­சி­யில் செய்தி வாசிப்­ப­தைக் காணும்­போது அவ­ரைப் போல தாமும் சமூ­கத்­தில் நல்ல அங்­கீ­கா­ரம் பெற்ற நிலை­யில் இருக்­க­வேண்­டும் என ஆசைப்­பட்­ட­தாக இவர் கூறி­னார். பட்­டுக்­கோட்டை கல்­யா­ண­சுந்­த­ரம், கவி­ய­ரசு கண்­ண­தா­சன், பார­தி­தா­சன் உள்­ளிட்ட தமிழ் கவி­ஞர்­க­ளின் படைப்­பு­களும் தமக்கு உற்­சா­கத்­தைக் கொடுத்­த தா­கக் கூறு­கி­றார் கலை­வாணி.\n\n\"நடி­கர் அஜித்­கு­மா­ரும் எனக்கு மற்­றொரு முன்­னு­தா­ர­ணம். அவ­ரி­டம் விடா­மு­யற்சி, மீள்­தி­றன் போன்ற பண்­பு­களை நான் காண்­கி­றேன். மொழித் திற­மையை வளர்ப்­ப­தற்கு இப்­பண்­பு­களும் முக்­கி­யம்,\" என்று அவர் தெரி­வித்­தார்.\n\nஎழுத்­துக் கலை­ஞர்­கள் பல்­வேறு சவால்­க­ளை­யும் விமர்­ச­னங்­க­ளை­யும் எதிர்­கொள்­ள­வேண்­டும் என்­பதைக் குறிப்­பிட்­டார்.\n\n\"எனது முன்­னாள் மாண­வர்­கள் உள்­ளிட்ட இளை­யர்­கள் தமி­ழு­டன் இணைந்து அவர்­களும் படைப்­பு­களை உரு­வாக்க வேண்­டும் என்­ப­தற்­கா­க­வும் நான் தொடர்ச்­சி­யாக செயல்­பட்டு வரு­கி­றேன்,\" என்று அவர் கூறு­கி­றார். கடந்­தாண்டு கண்­ண­தா­சன் விரு­தைப் பெற்­றார். சென்­னை­யினல் உள்ள நந்­த­வ­னம் அறக்­கட்­டளை நிறு­வ­னத்­தின் மக­ளிர் தினத்­திற்­கான பெண் சாத­னை­யா­ளர் விரு­தும் இவ­ருக்கு வழங்­கப்­பட்­டது. கண்­ண­தா­ச­னின் பேரில் விருது பெற்­றது குறித்து பெரு­மி­தம் கொள்­வ­தா­கக் குறிப்­பிட்ட குமாரி கலை­வாணி, பன்­முகத்­தன்­மை­யைப் பொறுத்­த­வரை அம­ரர் கண்­ண­தா­சன் சிறந்த உதா­ர­ண­மாக இருப்­ப­தா­கக் கூறு­கி­றார்.\n\n\"கதை, கட்­டுரை, நாட­கங்­கள், நடிப்பு, ஐந்து குரல்­க­ளின் பாவனை, பட்­டி­மன்­றம் போன்ற பல்­வேறு துறை­களில் திறன்­களை வளர்த்­துக்­கொள்ள முயற்சி செய்­கி­றேன்,\" என்­றார் குமாரி கலை­வாணி.\n\nதற்­போ­தைய கிரு­மிப்­ப­ர­வல் சூழ­லி­லும் தர­மான தமிழ் நிகழ்ச்­சி­கள் மெய்­நி­கர் வடி­வில் அடுக்­க­டுக்­காக சிங்­கப்­பூ­ரில் ஏற்­பாடு செய்­யப்­பட்டு வரு­வது இங்கு தமிழ்மொழி அடைந்­தி­ருக்­கும் நல்ல நிலையை எடுத்­துக்­காட்­டு­வ­தாக கலை­வாணி தெரி­வித்­தார். 'டிக்­டாக்', 'ஸ்ட்­ரீம்­யார்ட்' போன்ற தளங்­க­ளுக்­கேற்ப தமிழ்ப் படைப்­பு­களும் மாறி­வரு­வது தற்­போது நடக்­கும் ஒரு நன்மை என்று அவர் குறிப்­பிட்­டார்.\n\nஇருந்­த­போ­தும் தமி­ழு­டன் அதி­கம் தொடர்­பில்­லா­தோரை மொழி­யைக் கொண்டு சேர்க்­கும் முயற்சி­கள் மேலும் தீவி­ர­மா­க­வேண்­டும் என்று கலை­வாணி கரு­து­கி­றார். இளம் பெற்­றோர்­கள் தமி­ழு­ட­னான தொடர்பை விட்­டு­வி­டா­மல் இருக்க பொது­மக்­க­ளுக்­கான தமிழ் நிகழ்ச்சி­களில் பங்­கேற்­கும்­படி இவர் கேட்­டுக்­கொள்­கி­றார். இத்­த­கைய நிகழ்ச்­சி­யில் சிங்­கப்­பூர் தமி­ழர்­கள் எந்த அள­வுக்­குப் பங்­கேற்­கின்­ற­னர் என்­பது குறித்த ஆய்­வு­கள் தேவைப்­படு­கின்­றன என்­றும் அதன் அடிப்­படை­யில்­தான் சரி­யான தீர்­வு­கள் வகுக்­கப்­ப­ட­லாம் என்று கூறி­னார்.\n\nஅன்­றாட வாழ்க்­கை­யின் அம்­சங்­க­ளுக்­கும் இலக்­கி­யப் படைப்­பு ­க­ளின் கூறு­க­ளுக்­கும் இடை­யி­லான ஒற்­று­மை­களை அறி­மு­கப்­படுத்­தி­னால் இவர்­க­ளி­டத்­தில் ஆர்­வம் வள­ரும் என்று இவர் குறிப்­பிட்­டார். சங்­கக் கால பண்­ட­மாற்று முறை­யைப் பற்றி பொரு­ளி­யல் பாடம் பயி­லும் மாண­வர்­க­ளுக்கு எடுத்­துக்­கூறி அதன் வழி­யாக தமிழ் ஆர்­வத்­தைத் தூண்­ட­லாம் என்­கி­றார் கலை­வாணி.\n\nபோதிய மொழிப்­பு­லமை இல்லை எனக் கரு­தப்­ப­டு­வோரை ஒதுக்­கி­டா­மல் அவர்­களை ஈடு­ப­டுத்­தும் நிகழ்ச்­சி­கள் திட்­ட­மி­டப்­ப­ட­ வேண்­டும். அத்­து­டன் ஆர்­வ­லர்­கள் வழி­காட்­டி­க­ளாக முன்­வந்து பிற­ருக்கு உத­வ­லாம் என்று தெரி­வித்­தார்.\n\n\"மற்ற கலை­ஞர்­களை உரு வாக்குவதே நல்ல கலை­ஞ­ருக்கு அழகு. தேவை­யற்ற போட்­டித்­தன்மை, கலை­யின் வளர்ச்­சிக்கு முட்­டுக்­கட்­டை­யாக இருக்­கும். அதி­கக் கலை­ஞர்­கள் உரு­வா­னால் பன்­மு­கத்­தன்­மை­தான் வள­ரும்,\" என்­கி­றார் குமாரி கலை­வாணி.", "images": [{"image_url": "https://tamilmurasu.com.sg/youth/story20210201-60581?w=825", "alt_text": "a9173fad-82aa-4298-bb0c-128f0590141a", "caption": "கலைவாணி இளங்கோ. கல்வியாளர். -"}]}
{"article_url": "https://tamilmurasu.com.sg/top-news/story20210201-60573", "site_title": "சிங்­கப்­பூர் ராட்டினத்துக்குச் சென்று களித்த வெளிநாட்டு ஊழியர்கள்", "publish_date": "2021-02-01", "content": "சிங்­கப்­பூர் ராட்டினத்துக்குச் சென்று களித்த வெளிநாட்டு ஊழியர்கள்\n\n01 Feb 2021 - 5:45 am\n\n2\n\nmins read\n\nசுமார் 600 வெளிநாட்டு ஊழியர்கள் நேற்று சிங்கப்பூர் ராட்டினத்தை நேரே சென்று கண்டு அனுபவித்து மகிழ்ந்தனர். படம்: ஸ்ட்ரெய்ட்ஸ் டைம்ஸ்  -\n\nவெளி­நாட்டு ஊழி­யர் தங்­கும் விடுதி­க­ளைச் சேர்ந்த சுமார் 620 பேர் நேற்று சிங்­கப்­பூர் ராட்டினத்துக்குச் சென்று அதை அனு­பவித்து மகிழ்ந்­த­னர்.\n\n'இட்ஸ் ரெயினிங்ரெயின் கோட்ஸ்' (ஐஆர்­ஆர்) என்ற லாப­நோக்­கற்ற அமைப்பும் லுக், சிங்­கப்­பூர் ஃபிளையர் ஆகிய அமைப்பு ­களும் சேர்ந்து இந்­த மகிழ் உலாவுக்கு ஏற்­பாடு செய்­தி­ருந்­தன.\n\nஉள்­ளூர் மக்­கள் நன்­கொ­டை­யாக வழங்கி இருந்த 'சிங்­கப்­பூரை மீண்­டும் ரசிப்­ப­தற்­கான சுற்­றுலா பற்­றுச்­சீட்­டு­க­ளைப்' பயன்­ப­டுத்தி இந்­தப் பய­ணத்­திற்­கு­ரிய கட்­ட­ணத்தை ஐஆர்­ஆர் அமைப்பு செலுத்­தி­யது.\n\nராட்­டி­னத்தை அதன் உள்ளே சென்று பார்­வை­யிட்ட ஊழி­யர்­களில் ஒரு­வ­ரான எம்.வி. மாறன், 30, என்ற கட்­டு­மா­னத் துறை ஊழி­யர், தான் செங்­காங்­கில் அடுக்­கு­மாடி வீடு கட்­டும் பணி­யில் ஈடு­பட்­டி­ருந்தபோது அங்­கி­ருந்து ராட்­டி­னத்­தைப் பார்த்து வியந்­த­தா­கத் தெரி­வித்­தார். இப்­போது அந்த ராட்­டி­னத்­தில் இருந்து செங்­காங் கட்டு­மான இடத்­தைப் பார்ப்­பது தனக்கு வியப்பும் மகிழ்ச்சியும் அளிப்­ப­தா­க அவர் கூறினார்.\n\nஇவர், கடந்த ஒன்­பது ஆண்டு­களாக இங்கு பணி­யாற்றி வரு­கிறார். ராட்­டி­னத்­தில் எட்டு பேர் மட்­டும் அனு­ம­திக்­கப்­பட்­ட­னர்.\n\nஅந்த மகிழ்­உலா முடிந்­த­தற்­குப் பிறகு பல­ரும் தாங்­கள் எடுத்த புகைப்­ப­டங்­களைப் பகிர்ந்­து­கொண்­ட­னர். தங்­கள் நாடு­களில் உள்­ளோரிடம் பேசி மகிழ்ந்தனர்.\n\nகொவிட்-19 கார­ண­மாக விடுதி­ க­ளி­லேயே முடங்­கிக் கிடந்­து­விட்டு முதன்­மு­த­லாக ஒரு சமூக இடத்­திற்குச் சென்ற அனு­ப­வ­ம் சில ஊழி­யர்­க­ளுக்­குக் கிடைத்­தது.\n\nயாருமே வெளி­யில் வர­மாட்­டார்­கள் என்­ப­தால் விடு­தி­க­ளி­லேயே அடைந்து கிடப்­பது சில நேரங்­களில் பெரும் மன­உ­ளைச்­ச­லா­கி­வி­டும் என்று தெரி­வித்த திரு சர­வ­ணன், 39, என்ற மற்­றொரு கட்­டு­மா­னத் துறை ஊழி­யர், இந்த வாய்ப்பை தங்­க­ளுக்கு வழங்­கிய சிங்­கப்­பூ­ரர்­களுக்கும் சிங்­கப்­பூர் அர­சாங்­கம், தன்­ நிறு­வ­னம் ஆகிய வற்றுக்கும் நன்றி கூறினார்.\n\nநேற்­றைய நில­வ­ரப்­படி 7,178 பற்­றுச்­சீட்­டு­களை வெளி­நாட்டு ஊழி­யர்­கள் பயன்­ப­டுத்தி இருந்­த­னர். அவற்­றில் 4,307 சீட்­டு­கள் பொது­மக்­கள் நன்­கொ­டை­யாக அளித்­தவை. 2,871 சீட்­டு­கள் நிறு­வ­னங்­கள் அளித்­தவை. இத்திட்­டத்தை தேசிய வளர்ச்சி மூத்த துணை அமைச்­சர் சிம் ஆன் வர­வேற்­றார்.\n\nஐஆர்­ஆர் நிறுவனரான திரு­வாட்டி தீபா சுவா­மி­நா­தன், தாங்­கள் அமைச்­சு­ட­னும் இதர பங்­கா­ளி­களு­ட­னும் சேர்ந்து பாது­காப்பு இடை­வெளி போன்ற நிபந்­த­னை­களை முழு­மை­யாக கடைப்­பி­டிப்­பதால் மேலும் பல முத­லா­ளி­கள் ஊழி­யர்­களை அனு­ம­திப்­பார்­கள் என்று நம்­பிக்கை தெரி­வித்­தார்.\n\nஆர்வமுள்ளவர்கள் ஜூன் 30 வரை https://www.klook.com/en-US/activity/53385-singapore-flyer/ என்ற முகவரியில் சிங்கப்பூரை மீண்டும் ரசிப்பதற்கான சுற்றுலா பற்றுச்சீட்டுகளைப் பயன்படுத்தி கவரும் இடங்களைச் சுற்றிப் பார்க்கலாம்.", "images": [{"image_url": "https://tamilmurasu.com.sg/top-news/story20210201-60573?w=825", "alt_text": "e437cd21-41b1-4526-b925-21398e8abe19", "caption": "சுமார் 600 வெளிநாட்டு ஊழியர்கள் நேற்று சிங்கப்பூர் ராட்டினத்தை நேரே சென்று கண்டு அனுபவித்து மகிழ்ந்தனர். படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/youth/story20210201-60580", "site_title": "பரதக் கலையில் வரலாறு படைத்த சீன நங்கை மெய் ஃபெய்", "publish_date": "2021-02-01", "content": "பரதக் கலையில் வரலாறு படைத்த சீன நங்கை மெய் ஃபெய்\n\n01 Feb 2021 - 5:45 am\n\n3\n\nmins read\n\nபடம்: அப்சராஸ் ஆர்ட்ஸ், செய்தி: சந்தோஷ் -\n\nசவால்மிக்க இசைத்தொகுப்பு. அதில் பரதநாட்டியத்தின் முக்கிய அம்சங்களான சப்தம், வர்ணம், பதம், ஜாவளி, தில்லானா ஆகியவை இடம்பெற்றிருந்தன.\n\nஆனால் இவற்றை எல்லாம் விட முக்கியமாக, அரங்கேற்றத்தின்போது இறைவன் மீதுள்ள அன்பை நாட்டியக் கலைஞர் நயமாக வெளிப்படுத்த வேண்டும். இதை வளர்ந்து வரும் நடனத் தாரகை சூ மெய் ஃபெய், சென்ற செவ்வாய்க் கிழமையன்று அரங்கேற்றிய தமது 'மோகமனம்' படைப்பில் மிக அழகாகவே செய்தார். தனது இரண்டு மணி நேர மேடைப் படைப்பில், பரதநாட்டிய அரங்கேற்றம் செய்த முதல் சிங்கப்பூர் சீனப் பெண் என்ற பெருமைக்குரியவர் 23 வயது மெய் ஃபெய்.\n\n\"தயாராக இருந்தும், மேடை ஏறுவதற்கு முன் படபடப்பாக இருந்தது. சீனரோ இந்தியரோ அரங்கேற்றம் என்பது ஒருவரின் நாட்டியப் பயணத்தின் மிக உன்னத படைப்புகளில் ஒன்று.\n\n\"என் படைப்பை நான் இன்புற்று படைக்க வேண்டும் என்று நினைத்தேன். நடனம் என்பது அனைவருக்குமானது. அதனால் அதைப் பிறரும் கண்டு இன்புற வேண்டும் என்ற எண்ணத்துடன் நடனமாடினேன்,\" என்றார் அவர்.\n\nகொவிட்-19 கட்டுப்பாடுகளால் அரங்கேற்றம் இடம்பெற்ற குட்மேன் ஆர்ட்ஸ் சென்டருக்கு 50க்கும் குறைவானவர்களே வருகை அளித்திருந்தனர்.\n\nஅவர்களுள் அப்சராஸ் ஆர்ட்ஸ் நடன நிறுவனத்தைச் சேர்ந்தவரும் மெய் ஃபெயின் நடன ஆசிரியருமான மோகனபிரியன் தவராஜாவும் ஒருவர்.\n\n\"பரதநாட்டியத்தின் மீது மெய் ஃபெய் காட்டிய ஈடுபாடு அதிகம். அதனால் கலையின் நுணுக்கங்களை அவருக்குக் கற்றுத் தருவதை நான் சவாலாக எடுத்துக்கொண்டேன். அவர் சீனர் என்பது முக்கியமல்ல. நுணுக்கத்தைப் புரிந்துகொள்ள திடமான உடலும் நல்ல ஆன்மாவுமே முக்கியம்.\n\n\"அவர் கடுமையாக உழைப்பவர். கடப்பாடு, உறுதி இரண்டும் அவரிடம் உண்டு. ஒருவர் திறமைசாலி ஆக, அவரிடம் இவை இருப்பது மிக அவசியம்,\" என்றார் திரு மோகனபிரியன். அப்சராசில் மெய் ஃபெய் 2015ல் சேர்ந்தார். கடந்த நான்கு ஆண்டுகளாக திரு மோகனபிரியனிடம் பரதம் பயின்று வருகிறார் அவர்.\n\nதமக்கு 17 வயதாக இருந்தபோது அப்சராசில் நாட்டியம் பயிலும் எண்ணம் மெய் ஃபெய்க்கு ஏற்பட்டது. ஆனால் தமது வயது தடையாக இருக்குமோ என்ற கவலையும் அவருக்கு இருந்தது.\n\nஇருப்பினும், தனது தொடக்கக் கல்லூரி நடனப் பயிற்றுவிப்பாளர் விஜயாவின் ஆலோசனையில் மெய் ஃபெய் அப்சராசில் சேர்ந்தார்.\n\nஅதன் பின்னர், மெய் ஃபெய் திரும்பிப் பார்க்கவே இல்லை. வகுப்புகளுக்குச் சென்றார், முடிந்த பின்னர் மற்ற வகுப்புகளில் நடப்பதையும் இருந்து பார்த்தார். பாடல் வரிகள், எழுத்துகள் இவற்றால் தொடக்கக் காலத்தில் பரதப் பயணம் இவருக்குச் சவாலாகவே இருந்தது.\n\nதமிழ், தெலுங்குச் சொற்களை ஆங்கிலத்தில் மொழிபெயர்த்து அவற்றின் பொருளை அறிந்திட அவர் இணையத்தை நாடினார். ஆனால் பலன் அளிக்கவில்லை.\n\n\"எளிய சைகைகளைக் கொண்டு நடனப் பயிற்றுவிப்பாளர் விளக்கியபோது என்னால் மேலும் சிறப்பாகப் புரிந்துகொள்ள முடிந்ததை நான் உணர்ந்தேன். என் புரிதலுக்கு முடிந்தவரை பாடுபடும் ஆசான்கள் எனக்குக் கிடைத்தது பெரும் வரமே,\" என்றார் மெய் ஃபெய்.\n\nசிறுவர்களுக்கான வளமூட்டு மையம் ஒன்றில் ஆசிரியராகப் பணியாற்றும் மெய் ஃபெய், வாரத்தில் நான்கு நாட்களில் குறைந்தது 11 மணி நேரத்திற்கு நடனம் பயில்கிறார்.\n\n\"பரதநாட்டியத்தைப் பயில்வது நான் பெற்ற வரப்பிரசாதம். மிக அற்புதமான கலை இது. என் பயணம் சற்று கரடுமுரடு என்றாலும், அது எனக்கு அளித்துள்ள மனநிறைவு எல்லையற்றது. நான் மேன்மேலும் பயிற்சி செய்ய விரும்புகிறேன்,\" என்கிறார் மெய் ஃபெய்.", "images": [{"image_url": "https://cassette.sphdigital.com.sg/image/tamilmurasu/a2378962dbc2185f87f6929cf238084a68c5bb19396dd84283a875050e82f52c?w=825", "alt_text": "58055a3b-738f-4964-9a9d-4c1b0d3f42a6", "caption": "படம்: அப்சராஸ் ஆர்ட்ஸ், செய்தி: சந்தோஷ் -"}]}
{"article_url": "https://tamilmurasu.com.sg/india/story20210201-60591.html", "site_title": "டெல்லி வன்முறை: விசாரணைக் குழு அமைக்க கோரிக்கை", "publish_date": "2021-02-01", "content": "டெல்லி வன்முறை: விசாரணைக் குழு அமைக்க கோரிக்கை\n\n01 Feb 2021 - 5:45 am\n\n2\n\nmins read\n\nவிவசாயிகள் நடத்தி வரும் போராட்டம் மேலும் தீவிரம் அடைந்துள்ளது. இந்நிலையில் டெல்லியின் புறநகர்ப் பகுதிகளில் ஏராளமான போலிசாரும் அதிரடிப் படையினரும் குவிக்கப்பட்டு உள்ளனர். சிங்குர் பகுதியில் அதிகமான போலிசார் குவிக்கப்பட்டு உள்ளனர். படம்: ராய்ட்டர்ஸ் -\n\nடிராக்­டர் பேர­ணி­யின்­போது நிகழ்ந்த வன்­மு­றைச் சம்­ப­வங்­கள் குறித்து விசா­ரிக்க, சிறப்பு விசா­ர­ணைக் குழு ஒன்றை அமைக்க வலி­யு­றுத்தி உச்ச நீதி­மன்­றத்­தில் மனுத்­தாக்­கல் செய்­யப்­பட்­டுள்­ளது.\n\nவிஷால் தாக்­கரே உள்­ளிட்ட மூன்று வழக்­க­றி­ஞர்­கள் தாக்­கல் செய்­துள்ள மனுக்­களில் டெல்லி போலி­சார் மீது மனி­த­நே­ய­மற்ற முறை­யில் தாக்­கு­தல் நடத்­தப்­பட்­டுள்­ள­தா­கக் குறிப்­பிட்­டுள்­ள­னர்.\n\nடிராக்­டர் பேர­ணிக்­குள் புகுந்த சில குண்­டர்­கள் சட்­டத்­தைத் தங்­கள் கையில் எடுத்து செயல்­பட்­டுள்­ள­தா­க­வும், சுய­சார்பு விசா­ர­ணை­யின் மூலம்­தான் இந்த வன்­மு­றைச் சம்­ப­வம் குறித்த உண்­மை­கள் வெளி­வ­ரும் என்­றும் வழக்­க­றி­ஞர்­கள் தெரி­வித்­துள்­ள­னர்.\n\nகுண்­டர்­கள் அடை­யா­ளம் காணப்­பட்டு, வன்­மு­றைக்­குக் கார­ண­மா­ன­வர்­கள் தண்­டிக்­கப்­பட வேண்­டும் என்­றும் நீதித்­துறை நல­னுக்­காக இந்நடவடிக்கை தேவை என்­றும் அவர்­கள் வலியுறுத்தியுள்­ள­னர்.\n\nடெல்­லி­யில் டிராக்­டர் பேர­ணி­யின்­போது நிகழ்ந்த வன்­மு­றைச் சம்­ப­வங்­களில் 300க்கும் அதி­க­மான போலி­சார், விவ­சா­யி­கள் காயம் அடைந்­த­னர். இதை­ய­டுத்து விவ­சா­யக் குழுக்­க­ளுக்குப் பல்­வேறு தரப்­பி­ன­ரும் கண்­ட­னம் தெரி­வித்­த­னர்.\n\nஇதற்­கி­டையே புதிய வேளாண் சட்­டங்­கள் தொடர்­பாக விவ­சா­யி­க­ளுக்கு மத்­திய அரசு வழங்­கி­யுள்ள உறு­தி­மொ­ழி­யில் எந்­த­வித மாற்­ற­மும் இல்­லை­யென பிர­த­மர் மோடி திட்­ட­வட்­ட­மா­கத் தெரி­வித்­துள்­ளார்.\n\nவேளாண் அமைச்­சர் வழங்­கிய திட்ட முன்­மொ­ழிவு இப்­போ­தும் நீடிப்­ப­தாக டெல்­லி­யில் நடை­பெற்ற அனைத்­துக்­கட்சிக் கூட்­டத்­தில் பேசும்­போது அவர் குறிப்­பிட்­டார்.\n\nவேளாண் சட்­டங்­கள் தொடர்­பான பிரச்­சி­னையை மத்­திய அரசு திறந்த மன­து­டன் அணு­கு­வ­தா­க­வும் பேச்­சு­வார்த்­தை­களை முன்­னெ­டுத்­துச் செல்ல வேளாண் அமைச்­ச­ருக்கு ஒரு தொலை­பேசி அழைப்பு விடுத்­தால் போது­மென்­றும் பிர­த­மர் மோடி தெரி­வித்­தார்.\n\nஇந்­நி­லை­யில் மத்­திய அர­சு­ட­னான பேச்­சு­வார்த்­தைக்­கான கத­வு­கள் அடைக்­கப்­பட்­ட­தாக வெளி­யான தக­வல் உண்மை அல்ல என சம்­யுக்தா கிஸான் மோர்ச்சா என்ற விவ­சாய அமைப்பு தெரி­வித்­துள்­ளது. பிப்­ர­வரி 2ஆம் தேதி இருதரப்புக்­கும் இடையே 12ஆம் சுற்று பேச்­சு­வார்த்தை நடை­பெற இருக்கிறது.", "images": [{"image_url": "https://tamilmurasu.com.sg/india/story20210201-60591.html?w=825", "alt_text": "72cef355-2683-4511-a072-a8814f512c18", "caption": "விவசாயிகள் நடத்தி வரும் போராட்டம் மேலும் தீவிரம் அடைந்துள்ளது. இந்நிலையில் டெல்லியின் புறநகர்ப் பகுதிகளில் ஏராளமான போலிசாரும் அதிரடிப் படையினரும் குவிக்கப்பட்டு உள்ளனர். சிங்குர் பகுதியில் அதிகமான போலிசார் குவிக்கப்பட்டு உள்ளனர். படம்: ராய்ட்டர்ஸ் -"}]}
{"article_url": "https://tamilmurasu.com.sg/india/story20210201-60590.html", "site_title": "17 மாநிலங்களில் 36,000 போலி சான்றிதழ்கள் வழங்கிய பல்கலைக்கழகம்", "publish_date": "2021-02-01", "content": "17 மாநிலங்களில் 36,000 போலி சான்றிதழ்கள் வழங்கிய பல்கலைக்கழகம்\n\n01 Feb 2021 - 5:45 am\n\n1\n\nmins read\n\nபடம்: ஊடகம் -\n\nதனி­யார் பல்­க­லைக்­க­ழ­கம் ஒன்று பட்­டப்­ப­டிப்­புக்­கான போலிச் சான்­றி­தழ்­களை ஆயி­ரக்­கணக்­கா­னோ­ருக்­குப் பணம் பெற்றுக்­ கொண்டு வழங்­கி­யி­ருப்­பது தெரி­ய­வந்­துள்­ளது.\n\nஇதை­ய­டுத்து மத்­திய அம­லாக்­கத்­துறை அப்­பல்­க­லைக்­க­ழ­கத்­தின் கோடிக்­க­ணக்­கான சொத்­து­களை முடக்கி வைத்­துள்­ளது.\n\nஇமாச்சல ­பி­ர­தேச மாநி­லம் சோலான் நக­ரில் அமைந்­துள்­ளது மானவ் பார்தி எனும் அத்­த­னி­யார் பல்­க­லைக்­க­ழ­கம். இதில் பல்­வேறு மாநி­லங்­க­ளைச் சேர்ந்த ஆயி­ரக்­க­ணக்­கான மாண­வர்­கள் பல்­வேறு பட்­டப்­ப­டிப்­பு­களை மேற்­கொண்­டுள்­ள­னர்.\n\nஇப்­பல்­க­லைக்­க­ழ­கம் ஏரா­ள­மானோ­ருக்கு போலிச் சான்­றி­தழ்­கள் வழங்­கு­வ­தாக தொடர் புகார்­கள் எழுந்­தன. அவை குறித்து அம்மாநில போலி­சார் தீவிர விசாரணை மேற்­கொண்­ட­னர்.\n\nஅப்­போது திடுக்­கி­டும் தக­வல்­கள் தெரி­ய­வந்­தன. இதை­ய­டுத்து மத்­திய அம­லாக்­கப் பிரிவு, வரு­மான வரித்­துறை ஆகி­ய­வற்­றுக்­குத் தகவல் அளிக்­கப்­பட்­டது.\n\nமேலும் இமாச்சல ­பி­ர­தேச நிதி புல­னாய்வுப் பிரி­வும் விசா­ர­ணை­யில் ஈடு­பட்­டது. இதில் 17 மாநிலங்­களைச் சேர்ந்த 36 ஆயி­ரம் பேருக்கு இப்­பல்­க­லைக்­க­ழ­கம் தர­கர்­கள் மூலம் போலிச் சான்­றி­தழ் அளித்­தி­ருப்­பது அம்­ப­ல­மா­னது.\n\nஇத­னால் கடும் அதிர்ச்சி அடைந்த இமாச்­ச­ல பிர­தேச போலி­சார் எட்டு பேரை அதி­ர­டி­யா­கக் கைது செய்­துள்­ள­னர்.\n\nஇத்­த­னி­யார் பல்­க­லைக்­க­ழ­கத்­துக்கு சுமார் 194 கோடி ரூபாய் மதிப்­பி­லான சொத்­து­கள் இருப்­பது தெரி­ய­வந்­துள்­ளது. இவற்றை மத்­திய அம­லாக்­கத்துறை முடக்கி வைத்­துள்­ளது.", "images": [{"image_url": "https://cassette.sphdigital.com.sg/image/tamilmurasu/a86e523292e00f1a991c47d4b32acc78962f4991d3fea7c427fd1555b89ecb1c?w=825", "alt_text": "086df06b-ecd9-4bc4-a6ab-cb1f15c95c9e", "caption": "படம்: ஊடகம் -"}]}
{"article_url": "https://tamilmurasu.com.sg/world/story20210201-60567.html", "site_title": "கொவிட்-19 கிருமி முதலில் பரவிய வூஹான் சந்தையில் உலக சுகாதாரக் குழு", "publish_date": "2021-02-01", "content": "கொவிட்-19 கிருமி முதலில் பரவிய வூஹான் சந்தையில் உலக சுகாதாரக் குழு\n\n01 Feb 2021 - 5:45 am\n\n2\n\nmins read\n\nகொவிட்-19 கிருமியின் தோற்றம் குறித்து ஆராயும் உலக சுகாதார நிறுவனத்தின் உறுப்பினர்கள், சீனாவின் வூஹானில் மூடப்பட்ட ஹுவானான் கடல் உணவு மொத்த சந்தைக்குச் சென்றனர். படம்: ஏஎஃப்பி -\n\nமுதன் முத­லில் கொவிட்-19 கிரு­மித் தொற்­றுக் குழு­மம் கண்­ட­றி­யப்­பட்ட சீனா­வின் வூஹான் சந்தைக்கு உலக சுகா­தார நிறு­வ­னக் குழு­வி­னர் சென்­ற­னர்.\n\nகொவிட்-19 கிருமி விலங்­கு­களி­டம் இருந்து எவ்­வாறு மனி­த­னுக்குப் பர­வி­யது என்­பது குறித்த ஆய்­வு­களை மேற்­கொள்ள சீனா சென்­றுள்ள இந்த நிபு­ணர் குழு, வூஹான் நக­ரி­லுள்ள அந்த மிகப் பெரிய விலங்கு சந்­தை­யில் நேற்று ஆய்­வு­களை மேற்­கொண்­ட­னர். அவர்­க­ளு­டன் நூற்­றுக்­க­ணக்­கான சீன அதி­கா­ரி­களும் உடன் சென்­ற­னர்.\n\nசீனா­வில் ஆய்­வு­களை மேற்­கொள்ள அனு­மதி தரா­மல் சீனா இழுத்­த­டித்த­தால் இக்­கு­ழு­வின் பணி தாம­த­மா­கி­யது. இதற்கு உலக சுகா­தார நிறு­வ­னம் கடும் அதி­ருப்தி தெரி­வித்த பிறகே, இக்­கு­ழு­வுக்­குச் சீனா அனு­மதி அளித்­தது. சீனா சென்ற வல்­லு­நர் குழு தனி­மைப்­ப­டுத்­தப்­படும் காலம் முடிந்து வெள்­ளிக்கிழமை ஆய்வுப் பணி­க­ளைத் தொடங்­கி­யது.\n\nகடந்த 2019ஆம் ஆண்டு இறு­தி­யில் சீனா­வின் ஹூபே மாகா­ணத்­தி­லுள்ள வூஹான் நக­ரில் முத­லில் கொவிட்-19 கிருமி கண்­ட­றி­யப்­பட்­டது.\n\nஆய்­வுப் பணி­யின் தொடக்­க­நி­லை­யி­லேயே, உல­கெங்­கும் இரண்டு மில்­லி­ய­னுக்­கும் அதி­க­மான மக்­க­ளைக் கொன்­ற­து­டன் உல­கப் பொரு­ளி­ய­லை­யும் பேர­ழி­விற்கு உட்­ப­டுத்­திய கிரு­மி­யின் மூலத்­தைக் கண்­டு­பி­டிப்­ப­தற்­கான சாத்­தி­யம் குறைவு என்று ஆய்­வுக்­கு­ழு­வி­னர் கூறி­யுள்­ள­னர்.\n\nகுழு உறுப்­பி­னர்­கள் தங்­கள் சீன புர­வ­லர்­க­ளால் ஏற்­பாடு செய்­யப்­பட்ட வரு­கை­க­ளுக்கு மட்­டுப்­படுத்­தப்­ப­டு­வார்­கள் என்­றும் சுகா­தார கட்­டுப்­பா­டு­கள் கார­ண­மாக சமூக உறுப்­பி­னர்­க­ளு­டன் எந்தத் தொடர்­பும் இருக்­காது என்­றும் உலக சுகாதார நிறு­வ­னம் வெள்­ளிக் கிழமை கூறி­யது.\n\n\"கொவிட்-19 தொற்­று­நோய் குறித்து புரிந்­து­கொள்­வது குழு­வுக்கு மிக முக்­கி­ய­மா­ன­தும் மிக அத்­தி­யா­வ­சி­ய­மான தக­வ­லும் ஆகும் என்று குழு உறுப்­பி­னர் பீட்­டர் தாஸ்­ஸாக் தமது டுவிட்­டர் செய்­தி­யில் தெரி­வித்­தார்.\n\nவல்­லு­நர்­கள் செய்­தி­யா­ளர்­க ளின் கேள்­வி­க­ளுக்கு பதில் அளிக்க­ வில்லை. சந்தை உய­ர­மான தடுப்­பு­க­ளால் மூடப்­­பட்­டுள்­ளது. செய்தி­ யா­ளர்­களை வெளி­யே­றும்­படி கூறிய பாது­காப்பு அதி­கா­ரி­கள், ஏணி மீது ஏறி படம் எடுக்க முயன்ற புகைப்­ப­டக்­கா­ர­ரின் ஏணியை உலுக்­கி­னர். ஒரு மணி நேர கள ஆய்­வுக்­குப் பின்­னர் வல்­லு­நர்­கள் வாக­னத்­தில் கிளம்­பிச் சென்­ற­னர் என்று செய்­தி­கள் தெரி­வித்­தன.", "images": [{"image_url": "https://tamilmurasu.com.sg/world/story20210201-60567.html?w=825", "alt_text": "6eebc6cd-18ad-4293-913a-e20ad3461d4c", "caption": "கொவிட்-19 கிருமியின் தோற்றம் குறித்து ஆராயும் உலக சுகாதார நிறுவனத்தின் உறுப்பினர்கள், சீனாவின் வூஹானில் மூடப்பட்ட ஹுவானான் கடல் உணவு மொத்த சந்தைக்குச் சென்றனர். படம்: ஏஎஃப்பி -"}]}
{"article_url": "https://tamilmurasu.com.sg/world/story20210131-60563.html", "site_title": "மூன்றாவது முறையாக திருட்டுப்போன ஓவியம்", "publish_date": "2021-01-31", "content": "மூன்றாவது முறையாக திருட்டுப்போன ஓவியம்\n\n31 Jan 2021 - 9:05 pm\n\n1\n\nmins read\n\nமதுபானப் புட்டியுடன் இரு சிறுவர்கள் சிரிக்கும் இந்த ஓவியத்தை வரைந்தவர் ஃபிரான்ஸ் ஹால்ஸ். இந்த ஓவியம் கடந்த 248 ஆண்டுகளின் 'பெரும்பாலான நேரங்களில்' நெதர்லாந்தின் லீர்டாமில் உள்ள ஒரு சிறிய அருங்காட்சியகத்தில் தொங்கிக்கொண்டிருந்தது. -\n\nமூன்றாவது முறையாகக் காணாமல் போயுள்ளது US$10 மில்லியன் மதிப்பிலான இந்த ஓவியம்.\n\nமதுபானப் புட்டியுடன் இரு சிறுவர்கள் சிரிக்கும் இந்த ஓவியத்தை வரைந்தவர் ஃபிரான்ஸ் ஹால்ஸ். இந்த ஓவியம் கடந்த 248 ஆண்டுகளின் 'பெரும்பாலான நேரங்களில்' நெதர்லாந்தின் லீர்டாமில் உள்ள ஒரு சிறிய அருங்காட்சியகத்தில் தொங்கிக்கொண்டிருந்தது.\n\nசில சமயங்களில் சில நிகழ்வுகளுக்காக வெளியே எடுத்துச் செல்லப்பட்டதுடன், நாசிக்கள் படையெடுப்பின்போது பாதுகாப்பாக வைக்கப்படுவதற்காக வேறு இடத்துக்கு கொண்டு செல்லப்பட்டது போக, மூன்று முறை திருடப்பட்டும் அந்த ஓவியம் அருங்காட்சியகத்தை விட்டு வெளியே கொண்டு செல்லப்பட்டுள்ளது.\n\nகடந்த ஆகஸ்ட் மாதத்தில் திரு ஹால்ஸின் 354வது நினைவு நாளையொட்டி ஓவியம் வெளியில் எடுக்கப்பட்டபோது மூன்றாவது முறையாகக் காணாமல் போனது. நள்ளிரவு வேளையில் இருவர் அருங்காட்சியகத்துக்குள் நுழைந்ததைக் காட்டும் காணொளிப் பதிவுகள் சிக்கியுள்ளன. விசாரணை தொடர்கிறது.\n\nவேறு எந்த கலைப் பொருளும் இப்படி பலமுறை திருடப்பட்டிருக்குமா என்பது தெரியவில்லை.\n\nபொதுவாக, ஒரு முறை திருட்டுப் போன ஓவியம் மீண்டும் மீண்டும் திருடு போவது புதிதல்ல என்கின்றனர் கருத்தாய்வாளர்கள்.\n\nலண்டனில் உள்ள டல்விச் பிக்சர் கேலரியிலிருந்து ஜேக்கோப் டி கெயின் III எனும் ஓவியம் 1967 முதல் 1983 வரையிலான காலகட்டத்தில் நான்கு முறை காணாமல் போயுள்ளது.\n\nகுறிப்புச் சொற்கள்\n\nஓவியம்", "images": [{"image_url": "https://cassette.sphdigital.com.sg/image/tamilmurasu/8402a1c1023454ea64f82139170a9f496c8c3a520ed6663d1c400826665a5e13?w=825", "alt_text": "5cf18957-4d66-4b88-b631-2a814b4ea0b2", "caption": "மதுபானப் புட்டியுடன் இரு சிறுவர்கள் சிரிக்கும் இந்த ஓவியத்தை வரைந்தவர் ஃபிரான்ஸ் ஹால்ஸ். இந்த ஓவியம் கடந்த 248 ஆண்டுகளின் 'பெரும்பாலான நேரங்களில்' நெதர்லாந்தின் லீர்டாமில் உள்ள ஒரு சிறிய அருங்காட்சியகத்தில் தொங்கிக்கொண்டிருந்தது. -"}]}
{"article_url": "https://tamilmurasu.com.sg/singapore/%E0%AE%9A%E0%AE%BF%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AF%82%E0%AE%B0%E0%AE%BF%E0%AE%B2%E0%AF%8D-%E0%AE%93%E0%AE%9F%E0%AF%8D%E0%AE%9F%E0%AF%81%E0%AE%A8%E0%AE%B0%E0%AF%8D-%E0%AE%87%E0%AE%B2%E0%AF%8D%E0%AE%B2%E0%AE%BE--1168816", "site_title": "சிங்கப்பூரில் ஓட்டுநர் இல்லா பேருந்து: பலருக்கு ரம்மியமான அனுபவம்", "publish_date": "2021-01-31", "content": "சிங்கப்பூரில் ஓட்டுநர் இல்லா பேருந்து: பலருக்கு ரம்மியமான அனுபவம்\n\n31 Jan 2021 - 10:45 pm\n\n2\n\nmins read\n\nஹாவ் பார் வில்லா, ஜூரோங் தீவு ஆகி­ய­வற்­றில் இந்த மாதம் ஓட்­டு­நர் இல்­லாத பேருந்­து­ சேவைகள் தொடங்­கி­ன. அதில் மொத்­தம் 320 பேர் பய­ணம் செய்துள்ளனர்.\n\nஅந்­தப் பேருந்து பய­ணம் ரம்­மி­ய­மான அனு­ப­வ­மாக இருக்­கிறது என்று பெரும்­பா­லா­ன­வர்­கள் தெரி­வித்­த­னர். பேருந்­து­கள் தாங்­கள் எதிர்­பார்த்த அள­வுக்கு மெது­வா­கச் செல்­ல­வில்லை என்று அவர்கள் கூறினர். அவ­ச­ர­கா­லத்­தில் உதவு­வதற்­காக ஓட்­டுநர் ஒரு­வர் பணி­யில் இருந்­தது தங்­க­ளுக்கு மன­நி­றை­வாக இருந்­த­தாக அந்­தப் பய­ணி­கள் குறிப்­பிட்­ட­னர்.\n\nஇருந்­தா­லும் பாது­காப்பு அம்­சங்­க­ளைப் பொறுத்­த­வ­ரை­யில் அவர்­க­ளி­டம் தொடர்ந்து கவலை நில­வு­கிறது.\n\n-\n\nஎஸ்­எம்­ஆர்டி, எஸ்­பி­எஸ் டிரான்­சிட் ஆகிய நிறு­வ­னங்­க­ளு­டன் சேர்ந்து எஸ்டி இன்­ஜி­னி­ய­ரிங் நிறு­வ­னம் சென்ற திங்­கட்­கி­ழமை சிங்­கப்­பூ­ரின் முத­லா­வது பரி­சோ­தனை ஓட்­டத்­தைத் தொடங்­கி­யது.\n\nஅந்த இரண்டு வழித்­த­டங்­க­ளி­லும் ஓட்­டு­நர்­ இல்­லாத பேருந்து­களில் பய­ணம் செய்­வ­தற்கு மக்­கள் கட்­ட­ணம் செலுத்த வேண்­டும்.\n\nஅந்­தப் பய­ணத்­திற்கு அவர்­கள் ஒரு செயலி மூலம் முன்­ப­திவு செய்து கட்­ட­ணத்­தை­ச் செலுத்த வேண்­டும். அந்­தச் சோ­தனை ஓட்­டம் ஏப்­ரல் 30ஆம் தேதி வரை இடம்­பெ­றும்.\n\nஓட்­டு­நர் இல்­லாத பேருந்­துச் சேவையை மிக­வும் பர­வ­லாக நடை­மு­றைப்­ப­டுத்த குறைந்­த­பட்­சம் ஐந்து முதல் 10 ஆண்­டு­கள் ஆகும் என்று தொழில்­துறை­ கவ­னிப்­பாளர்­கள் கூறு­கி­றார்­கள்.\n\nஇத்­த­கைய வாக­னத்தை எம்­ஆர்டி நிலை­யங்­க­ளுக்­கும் பேருந்து நிலை­யங்­க­ளுக்­கும் இடை­யில் இணைப்­புச் சேவை­யாக பயன்­படுத்­து­வது நடை­மு­றைக்கு உகந்த இலக்­காக இருக்­கும் என்­றும் அவர்­கள் தெரி­வித்­துள்­ள­னர்.\n\nதக­வல் தொழில்­நுட்­பத் துறை­யில் பணி­யாற்­றும் லிம் கா ஆன், 52, என்­ப­வர் தனக்கு இந்­தத் தொழில்­து­றை­யில் நாட்­டம் இருப்­பதா­கத் தெரி­வித்­தார்.\n\nஇந்­தத் துறை இன்­ன­மும் வளர்ச்சி அடை­ய­வில்லை என்­றும் பாது­காப்பு உறு­திப்­ப­டுத்­தப்­பட்­டால் சிங்­கப்­பூ­ரர்­கள் குறிப்­பாக இளை­யர்­கள் இந்­தப் புதிய தொழில்­நுட்­பத்­தைத் தழு­விக்­கொள்­வார்­கள் என்­றும் அவர் குறிப்­பிட்­டார்.\n\nவிபத்து நிகழ்ந்­தால் அதற்கு யார் பொறுப்பு என்­பது இன்­ன­மும் தெள்­ளத்­தெ­ளி­வாக தெரி­ய­வில்லை என்­பதை அவர் சுட்­டி­னார்.\n\n-\n\nஎதிர்­பா­ராத சூழ்­நி­லை­கள் ஏதே­னும் ஏற்­பட்­டால் அதைச் சமா­ளிக்­கும் வகை­யில் அவ­ச­ர­கால பொத்­தான் ஒன்றை பேருந்­து­களில் பொருத்­த­லாம் என்று சிலர் யோசனை தெரி­வித்­த­னர்.\n\nதிரு­வாட்டி சடோகோ நேமோடோ என்ற 43 வயது ஜப்­பா­னிய குடும்ப மாது, மூன்று மாத­மாக சிங்­கப்­பூ­ரில் இருந்து வரு­கி­றார். இவர் பாசிர் ரிஸ்­சில் இருந்து ஹாவ் பார் வில்லா சென்று ஓட்­டு­நர் இல்­லாத பேருந்­துச் சேவையை அனு­ப­வித்துப் பார்க்க விரும்­பி­னார்.\n\nஅந்­தச் சேவை சர­ள­மாக இருக்­கிறது என்றும் பேருந்து மின்­சா­ரத்­தில் ஓடு­வ­தால் சுற்­றுச்­சூ­ழ­லுக்கு உகந்­த­தாக உள்­ளது என்றும் அந்த மாது தெரி­வித்­தார்.", "images": [{"image_url": "https://cassette.sphdigital.com.sg/image/tamilmurasu/397860ad78b991a8fa63b3b11302d54fc54c4ace159ee102eaec8540816d00e2?w=825", "alt_text": null, "caption": "-"}, {"image_url": "https://cassette.sphdigital.com.sg/image/tamilmurasu/497cc3c3e86ba68ba8661226b15211dc9d7ec81051062e887b2eaefe0adec8be?w=825", "alt_text": null, "caption": "-"}]}
{"article_url": "https://tamilmurasu.com.sg/singapore/story20210131-60564.html", "site_title": "துவாஸ் சோதனைச்சாவடியில் தாமதம்; ஆயிரக்கணக்கான கோழிகள் மாண்டன", "publish_date": "2021-01-31", "content": "துவாஸ் சோதனைச்சாவடியில் தாமதம்; ஆயிரக்கணக்கான கோழிகள் மாண்டன\n\n31 Jan 2021 - 9:34 pm\n\n2\n\nmins read\n\nதுவாஸ் சோதனைச் சாவடியில் சரக்கு வாகனங்கள் கடந்த வாரம் வெகு நேரம் காத்திருக்க வேண்டிய சூழல் ஏற்பட்டதால் மலேசியாவிலிருந்து சிங்கப்பூருக்கு கொண்டு வரப்பட்ட ஆயிரக்கணக்கான கோழிகள் மாண்டுபோயின. படம்: சாவ் பாவ் வாசகர் -\n\nதுவாஸ் சோதனைச் சாவடியில் சரக்கு வாகனங்கள் கடந்த வாரம் வெகு நேரம் காத்திருக்க வேண்டிய சூழல் ஏற்பட்டதால் மலேசியாவிலிருந்து சிங்கப்பூருக்கு கொண்டு வரப்பட்ட ஆயிரக்கணக்கான கோழிகள் மாண்டுபோயின.\n\nபோக்குவரத்தின்போது சிறிய இடத்துக்குள் அவை அடைக்கப்பட்டிருந்ததாலும் அங்கு காற்றோட்டமின்றி வெப்பம் அதிகமாக இருந்ததாலும் அவை இறந்திருக்கக்கூடும் என கோழிகளை இறக்குமதி செய்தவர்கள் 'தி சண்டே டைம்சிடம்' குறிப்பிட்டனர்.\n\nகடந்த திங்கட்கிழமை முதல் தாமதங்களை எதிர்கொண்டாலும் ஜனவரி 27, 28 தேதிகளில் நெரிசல் மிகவும் அதிகமாக இருந்ததாகக் கூறப்பட்டது.\n\nஜோகூரிலிருந்து தினமும் சுமார் 5 டிரக் கோழிகள் சிங்கப்பூருக்கு வரும் என்று பூங் பவுல்ட்ரி நிறுவனத்தின் தலைமை செயல்பாட்டு அதிகாரி ஓ வெய் சியட் கூறினார்.\n\nஒவ்வொரு டிரக்கிலும் சுமார் 10 விழுக்காடு கோழிகள் இறந்துபோனதாக அவர் தெரிவித்தார்.\n\nஅவை வண்டிகளில் ஏற்றப்பட்டதிலிருந்து சுமார் 3 மணி நேரப் பயணத்துக்குப் பிறகே சோதனைச் சாவடிக்கு வந்து சேரும். அங்கு கூட்ட நெரிசலால் மேலும் 12 மணி நேரத்துக்கு அடைபட்டுக் கிடப்பதுடன் அவற்றுக்கு உணவோ நீரோ அங்கு வழங்கப்படாது என்றும் அவர் குறிப்பிட்டார்.\n\nபொதுவாக வாகனங்களில் ஓரிடத்திலிருந்து மற்றோர் இடத்துக்கு கோழிகளைக் கொண்டு செல்வதற்கு முன்பு அவற்றுக்கு உணவு வழங்கப்படாதாம்.\n\nஜனவரி 27, 28 தேதிகளில் சுமார் 11 மணி நேரத் தாமதம் ஏற்பட்டதால் கிட்டத்தட்ட 2,000 கோழிகள் இறந்துபோனதாக டோ தய் சேன் கோழிப் பண்ணையின் இயக்குநர் ஜான்சன் டோ தெரிவித்தார்.\n\nஆயினும் வெள்ளிக்கிழமையிலிருந்து நிலவரம் மேம்பட்டுள்ளது.\n\nசிலர் கோழிகளை மாறுபட்ட நேரங்களில் வாகனங்களில் கொண்டு வர ஏற்பாடு செய்துள்ளன.\n\nசரக்கு வாகனங்கள் சிங்கப்பூருக்குள் நுழையத் தாமதமாவதற்கு பல்வேறு காரணங்கள் இருந்தாலும், அடுத்த வாரமும் நிலவரம் கண்காணிக்கப்பட்டு பின்னர் மற்ற நடவடிக்கைகள் எடுக்கப்படும் என்று கூறப்பட்டது.\n\nகுறிப்புச் சொற்கள்\n\nமலேசியா\n\nசிங்கப்பூர்\n\nஉயிரிழப்பு", "images": [{"image_url": "https://cassette.sphdigital.com.sg/image/tamilmurasu/b00922699fae157c7a4d8617fe7974c8e45471d0da707f9c14ef304587c1db48?w=825", "alt_text": "7946a616-e589-4731-ba5a-67b5be841f25", "caption": "துவாஸ் சோதனைச் சாவடியில் சரக்கு வாகனங்கள் கடந்த வாரம் வெகு நேரம் காத்திருக்க வேண்டிய சூழல் ஏற்பட்டதால் மலேசியாவிலிருந்து சிங்கப்பூருக்கு கொண்டு வரப்பட்ட ஆயிரக்கணக்கான கோழிகள் மாண்டுபோயின. படம்: சாவ் பாவ் வாசகர் -"}]}
{"article_url": "https://tamilmurasu.com.sg/world/story20210131-60561.html", "site_title": "30 நிமிடங்களில் 30 கிலோ ஆரெஞ்சு சாப்பிட்டு முடித்த நால்வர்; போட்டியெல்லாம் இல்லை...", "publish_date": "2021-01-31", "content": "30 நிமிடங்களில் 30 கிலோ ஆரெஞ்சு சாப்பிட்டு முடித்த நால்வர்; போட்டியெல்லாம் இல்லை...\n\n31 Jan 2021 - 8:27 pm\n\n1\n\nmins read\n\nபடம்: ஊடகம் -\n\nமுப்பது நிமிடங்களுக்குள் 30 கிலோ ஆரெஞ்சுப் பழங்களை சாப்பிட்டு முடித்தனர் நால்வர். எதோ போட்டியில் பங்கேற்று இவ்வாறு சாதனை புரிந்ததாகக் கருதவேண்டாம்.\n\nவிமானப் பயணத்தின்போது கூடுதல் பயணப் பொதிக்கான கட்டணத்தைத் தவிர்க்கவே அவர்கள் இவ்வாறு செய்தனர்.\n\nசீனாவின் யுன்னான் மாகாணத்தின் குன்மிங் விமான நிலையத்தில் அவர்கள் கொண்டு வந்த பொருள்களின் எடை, அனுமதிக்கப்பட்ட எடையைவிட 30 கிலோ அதிகமாக இருந்தது.\n\nவர்த்தகம் தொடர்பில் பயணம் செய்த அவர்கள் 50 யுவான் விலைக்கு 30 கிலோ ஆரெஞ்சுப் பழங்களை விமானத்தில் ஏறுவதற்கு முன்பாக வாங்கினர்.\n\nஅதனை விமானத்தில் எடுத்துச் செல்ல 300 யுவான் வரை தேவைப்பட்டது. அந்தக் கூடுதல் கட்டணத்தைச் செலுத்தவும் விரும்பவில்லை; ஆரெஞ்சுப் பழங்களை வீணாக்கவும் மனமில்லை.\n\nஎனவே, மூவரும் சேர்ந்து அந்தப் பழங்களை சாப்பிட்டுவிட்டு விமானத்தில் ஏற முடிவு செய்ததாக குளோபல் டைம்ஸ் பத்திரிகை தெரிவித்தது.\n\n30 நிமிடங்களுக்குள் சாப்பிட்டு முடித்தனார். ஆனால், இனிமேல் வாழ்நாளில் ஆரெஞ்சுப் பழங்களைச் சாப்பிடமாட்டோம் என்று கூறும் அளவுக்கு வாயில் புண்கள் ஏற்பட்டதாகக் கூறப்பட்டது.\n\nகுறிப்புச் சொற்கள்\n\nசீனா\n\nதொடர்புடைய செய்திகள்\n\nகிர்ணிப்பழம் சாப்பிட்ட இருவருக்கு கிருமித்தொற்று\n\n17 Apr 2018\n\n-\n\n6:00 AM\n\nமிளகாய் சாப்பிட்டவர் மருத்துவமனையில் அனுமதி\n\n11 Apr 2018\n\n-\n\n6:00 AM", "images": [{"image_url": "https://cassette.sphdigital.com.sg/image/tamilmurasu/b714e43bd2d2735cbd2591d3eb5cdafc67fdb542939633ff7f4ece71467469d7?w=825", "alt_text": "2a72c706-848f-4ba4-8f96-621a615a12f3", "caption": "படம்: ஊடகம் -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/top-news/story20210131-60562.html", "site_title": "புதிய வகை உருமாறிய கிருமியைக் கட்டுப்படுத்துவதில் தடுப்பூசிகளின் ஆற்றல் குறைவாம்; பல நாடுகளின் எல்லைகள் மூடல்", "publish_date": "2021-01-31", "content": "புதிய வகை உருமாறிய கிருமியைக் கட்டுப்படுத்துவதில் தடுப்பூசிகளின் ஆற்றல் குறைவாம்; பல நாடுகளின் எல்லைகள் மூடல்\n\n31 Jan 2021 - 8:35 pm\n\n2\n\nmins read\n\nதென்னாப்பிரிக்காவிலிருந்து அமெரிக்காவுக்குச் செல்ல விரும்பும் அமெரிக்க குடிமக்களல்லாதோருக்கு நேற்று முதல் அமெரிக்கா தடை விதித்துள்ளது. படம்: ஏஎஃப்பி -\n\nதென்னாப்பிரிக்காவில் இருந்து அமெரிக்காவுக்குச் செல்ல விரும்பும் அமெரிக்க குடிமக்களல்லாதோருக்கு நேற்று முதல் அமெரிக்கா தடை விதித்துள்ளது.\n\nதென்னாப்பிரிக்காவில் பரவு உருமாறிய கொரோனா கிருமி வெகு வேகமாக பரவும் வகையைச் சேர்ந்தது எனவும் அது தடுப்பூசியின் செயல்திறனை வலுவிழக்கச் செய்யக்கூடும் எனவும் எச்சரிக்கைகள் விடுக்கப்பட்டுள்ள நிலையில் இந்தத் தடை நடப்புக்கு வருகிறது.\n\nஅத்தகைய கொரோனா பரவுவதைத் தடுக்க பல நாடுகள் எல்லைகளில் பாதுகாப்பு நடவடிக்கைகளை எடுத்து வருகின்றன.\n\nஅண்மையில், ஜான்சன் & ஜான்சன் மற்றும் நோவாவேக்ஸ் ஆகிய இரு நிறுவனங்களும் தங்களது தடுப்பூசிகள் கொவிட்-19க்கு எதிராக வலுவான பாதுகாப்பை நல்குவதாகக் குறிப்பிட்டபோதும், தென்னாப்பிரிக்காவில் அந்த மருந்தின் வீரியம் குறைந்து காணப்பட்டதாகத் தெரிவித்தன. அதிகமாகப் பரவும் தன்மை கொண்ட உருமாறிய கொரோனா கிருமி தென்னாப்பிரிக்காவில் அதிக அளவில் தொற்று ஏற்படக் காரணமாக இருக்கிறது.\n\nஃபைசர்-பயோஎன்டெக், மோடர்னா, நோவாவேக்ஸ் ஆகிய நிறுவனங்களின் கொவிட்-19 தடுப்பூசிகளையும் அந்த வேகமாகப் பரவும் தன்மை கொண்ட உருமாறிய கொரோனா திறன் குன்றச் செய்வதாக ஆய்வுகள் தெரிவிக்கின்றன.\n\nB.1.351 எனப்படும் அந்த உருமாறிய கொரோனா கிருமி முதலில் தென்னாப்பிரிக்காவில் கண்டுபிடிக்கப்பட்டது. தற்போது குறைந்தபட்சம் 31 நாடுகளுக்கு அது பரவியுள்ளது. இந்த வாரம் அமெரிக்காவிலும் இருவருக்கு அந்தக் கிருமி பரவியிருப்பது கண்டுபிடிக்கப்பட்டது.\n\nமெக்சிகோ மற்றும் கரீபிய நாடுகளிலிருந்து சில விமானச் சேவைகளை கனடா தற்காலிகமாக ரத்து செய்திருப்பதாக அந்நாட்டுப் பிரதமர் ஜஸ்டின் டுரூடோ தெரிவித்தார்.\n\nவெளிநாடுகளிலிருந்து கனடாவுக்குச் செல்வோர் கிருமித்தொற்று பரிசோதனைகளை மேற்கொண்டு, அதன் முடிவுகள் வரும் வரை அனுமதிக்கப்பட்ட ஹோட்டலில் தங்களது சொந்த செலவில் தங்கியிருக்க வேண்டும்.\n\nஅதேபோல, ஐரோப்பிய ஒன்றியத்துக்கு வெளியிலிருந்து வரும் வெளிநாட்டினருக்கு பிரான்ஸ் இன்று முதல் தடை விதிக்கிறது. எல்லை தாண்டி பணிபுரியும் ஊழியர்கள், ஐரோப்பிய ஒன்றியத்தைச் சேர்ந்த பயணிகள் ஆகியோர் தங்களுக்கு கொவிட்-19 இல்லை என்பதற்கான சான்றிதழை நாட்டுக்குள் நுழையும்போது காண்பிக்க வேண்டும் என பிரான்சு நாட்டுப் பிரதமர் ஜீன் கேஸ்டெக்ஸ் தெரிவித்தார்.\n\nஜெர்மனியில், அந்நாட்டு குடிமக்களல்லாதோர் போர்ச்சுகல், பிரேசில், தென்னாப்பிரிக்கா, லெஸோதோ, எஸ்வாடினி, பிரிட்டன், அயர்லாந்து ஆகிய நாடுகளிலிருந்து வர விரும்பினால், அவர்களுக்கு கிருமித்தொற்று இல்லாத நிலையிலும் நாட்டுக்குள் வர அவர்களுக்கு அனுமதி மறுத்துள்ளது.\n\nபிரேசில், பிரிட்டன், 27 ஐரோப்பிய நாடுகள் ஆகியவற்றிலிருந்து வர விரும்புவோருக்கும் அமெரிக்கா தடை விதித்துள்ளது.\n\nபிரிட்டனில் முதலில் கண்டுபிடிக்கப்பட்ட B.1.1.7 எனும் உருமாறிய கொரோனா கிருமித்தொற்றுக்கு எதிராக தடுப்பூசிகள் திறம்பட செயல்படுவதாக ஆய்வுகள் காட்டியபோதும் தென்னாப்பிரிக்காவில் கண்டுபிடிக்கப்பட்ட உருமாறிய கிருமிக்கு எதிராக தடுப்பூசிகள் ஆற்றல் மிகுந்தவையாக இல்லை என்பது தெரிய வந்துள்ளது.\n\nஐரோப்பிய ஒன்றியத்தில் கொரோனா தடுப்பூசி விநியோகம் தடைப்பட்டுள்ள நிலையில், அமெரிக்காவில் தடுப்பூசி போடும் பணி விரைவுபடுத்தப்பட்டுள்ளது.\n\nகுறிப்புச் சொற்கள்\n\nதென்னாப்பிரிக்கா\n\nதடுப்பூசி\n\nதொடர்புடைய செய்திகள்\n\nஉருமாறிய கிருமி பாதிப்பு எண்ணிக்கை இந்தியாவில் அதிகரிப்பு\n\n30 Dec 2020\n\n-\n\n6:38 PM\n\nசிங்கப்பூரில் மேலும் இருவருக்கு உருமாறிய கொரோனா தொற்று: முதற்கட்ட பரிசோதனை முடிவுகள்\n\n31 Dec 2020\n\n-\n\n2:58 PM\n\nபிரிட்டிஷ் பிரதமர்: உருமாறிய கொவிட்-19 கிருமி அபாயகரமானது\n\n24 Jan 2021\n\n-\n\n5:45 AM", "images": [{"image_url": "https://cassette.sphdigital.com.sg/image/tamilmurasu/af5af7f03dca983cb69e5dc78bd0159c24842da3d3d6922a7b79442e68032d41?w=825", "alt_text": "2752e58b-b79d-47e2-8393-2d374f9d2efc", "caption": "தென்னாப்பிரிக்காவிலிருந்து அமெரிக்காவுக்குச் செல்ல விரும்பும் அமெரிக்க குடிமக்களல்லாதோருக்கு நேற்று முதல் அமெரிக்கா தடை விதித்துள்ளது. படம்: ஏஎஃப்பி -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": "படம்: ஏஎஃப்பி", "caption": null}, {"image_url": "https://cassette.sphdigital.com.sg/image/tamilmurasu/f41a58a32ac7e0488fab1841c06191f204b8587632434e1dc50aaec6c63ae9c2?w=235", "alt_text": "படம்: ஸ்ட்ரெய்ட்ஸ் டைம்ஸ்", "caption": null}]}
{"article_url": "https://tamilmurasu.com.sg/world/story20210131-60558.html", "site_title": "டிரான்ஸ்-பசிபிக் வர்த்தகக் கூட்டமைப்பில் சேர விண்ணப்பிக்கும் பிரிட்டன்", "publish_date": "2021-01-31", "content": "டிரான்ஸ்-பசிபிக் வர்த்தகக் கூட்டமைப்பில் சேர விண்ணப்பிக்கும் பிரிட்டன்\n\n31 Jan 2021 - 6:47 pm\n\n1\n\nmins read\n\nபடம்: ஏஎஃப்பி -\n\nஐரோப்பிய ஒன்றியத்தில் இருந்து விலகிய பிரிட்டன், 11 நாடுகள் அங்கம் வகிக்கும் டிரான்ஸ்-பசிபிக் வர்த்தக கூட்டமைப்பில் சேர அடுத்த வாரம் முறையாக விண்ணப்பிக்கும் என்றும் இந்த ஆண்டு இறுதியில் அதற்கான பேச்சுவார்த்தைகள் தொடங்கப்படும் என்றும் அந்நாட்டு அரசாங்கம் அறிவித்துள்ளது.\n\nஐரோப்பிய ஒன்றியத்திலிருந்து வெளியேறியதிலிருந்து, சிபிடிபிபி எனும் இந்தக் கூட்டமைப்பில் இணைவதில் ஆர்வம் உள்ளதை பிரிட்டன் வெளிப்படுத்தி வந்தது.\n\nஆஸ்திரேலியா, புருணை, கனடா, சிலி, ஜப்பான், மலேசியா, மெக்ஸிகோ, புதிய சிசிலாந்து, பெரு, சிங்கப்பூர் மற்றும் வியட்னாம் ஆகிய நாடுகள் அங்கம் வகிக்கும் இந்த கூட்டமைப்பில் பிரிட்டன் இணைவதன் மூலம் உறுப்பு நாடுகளுக்கு இடையிலான பெரும்பாலான வரிகள் விலக்கப்படும்.\n\n\"நாங்கள் ஐரோப்பிய ஒன்றியத்திலிருந்து வெளியேறிய ஓராண்டு கழித்து, பிரிட்டன் மக்களுக்கு மகத்தான பொருளாதார நன்மைகளைத் தரும் புதிய கூட்டமைப்புகளை ஏற்படுத்தி வருகிறோம்,\" என்று பிரதமர் போரிஸ் ஜான்சன் தனது அறிக்கையில் தெரிவித்துள்ளார்.\n\n\"இதில் இணைவதன் மூலம் உலகெங்கிலும் உள்ள நட்பு நாடுகள் மற்றும் பங்காளிகளுடன் சிறந்த முறையில் வர்த்தகம் செய்வதற்கான எங்களின் லட்சியம் நிரூபிக்கப்படுகிறது,\" என்றும் அவர் கூறினார்.", "images": [{"image_url": "https://tamilmurasu.com.sg/world/story20210131-60558.html?w=825", "alt_text": "11b7a16d-f97a-4cc0-b997-a390b677b767", "caption": "படம்: ஏஎஃப்பி -"}]}
{"article_url": "https://tamilmurasu.com.sg/world/story20210131-60560.html", "site_title": "மலேசியா: தொடர்ந்து 3வது நாளாக ஐயாயிரத்திற்கும் மேல் தொற்று", "publish_date": "2021-01-31", "content": "மலேசியா: தொடர்ந்து 3வது நாளாக ஐயாயிரத்திற்கும் மேல் தொற்று\n\n31 Jan 2021 - 8:03 pm\n\n1\n\nmins read\n\nமலேசியாவில் இன்று 5,298 பேருக்குப் புதிதாக கிருமித்தொற்று உறுதி செய்யப்பட்டது. படம்: ராய்ட்டர்ஸ் -\n\nமலேசியாவில் இன்று 5,298 பேருக்குப் புதிதாக கிருமித்தொற்று உறுதி செய்யப்பட்டது.\n\nதொடர்ந்து மூன்றாவது நாளாக ஐயாயிரத்திற்கும் மேற்பட்டோருக்கு தொற்றுக்கு உறுதி செய்யப்பட்டுள்ளது.\n\nஅங்கு தொற்றால் பாதிக்கப்பட்டோரின் மொத்த எண்ணிக்கை 214,959 ஆனது.\n\nஅதே சமயத்தில் மேலும் 14 பேர் மாண்டதைத் தொடர்ந்து, அங்கு இதுவரை 760 பேர் தொற்றுக்குப் பலியாகினர்.\n\nஜோகூர், சிலாங்கூர் ஆகிய பகுதிகளில் ஆக அதிகமாக ஆயிரத்திற்கும் மேல் தொற்று சம்பவங்கள் பதிவாகின.\n\nகுறிப்புச் சொற்கள்\n\nமலேசியா\n\nகொவிட்-19\n\nதொடர்புடைய செய்திகள்\n\nமலேசியா, இந்தோனீசியாவில் புதிய உச்சத்தை எட்டிய தொற்று சம்பவங்கள்\n\n08 Jan 2021\n\n-\n\n5:45 AM", "images": [{"image_url": "https://cassette.sphdigital.com.sg/image/tamilmurasu/4506ea20baf65524ae5f2d475d62edec2ca1b9302182454598da3a6b9e301b0d?w=825", "alt_text": "65689f99-5c4f-44f7-9aec-db7c27fa8483", "caption": "மலேசியாவில் இன்று 5,298 பேருக்குப் புதிதாக கிருமித்தொற்று உறுதி செய்யப்பட்டது. படம்: ராய்ட்டர்ஸ் -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": "கோப்புப்படம்: மலேசிய சுகாதார அமைச்சு", "caption": null}]}
{"article_url": "https://tamilmurasu.com.sg/world/story20210131-60559.html", "site_title": "தனித் தீவில் தனியொருவராக சுவீடன் திரைப்பட விழாவைக் கண்டு ரசிக்கும் தாதி", "publish_date": "2021-01-31", "content": "தனித் தீவில் தனியொருவராக சுவீடன் திரைப்பட விழாவைக் கண்டு ரசிக்கும் தாதி\n\n31 Jan 2021 - 7:38 pm\n\n1\n\nmins read\n\nஹம்னெஸ்கர் என்ற தனித்தீவில் உள்ள பாட்டர் நோஸ்டர் கலங்கரை விளக்கத்தில் திரைப்படங்கள் திரையிடப்படும். படங்கள் ஏஎஃப்பி -\n\n1\n\nof\n\n2\n\nஹம்னெஸ்கர் என்ற தனித்தீவில் உள்ள பாட்டர் நோஸ்டர் கலங்கரை விளக்கத்தில் திரைப்படங்கள் திரையிடப்படும். படங்கள் ஏஎஃப்பி -\n\n1\n\nof\n\n2\n\nஹம்னெஸ்கர் என்ற தனித்தீவில் உள்ள பாட்டர் நோஸ்டர் கலங்கரை விளக்கத்தில் திரைப்படங்கள் திரையிடப்படும். படங்கள் ஏஎஃப்பி -\n\n1\n\nof\n\n2\n\nஹம்னெஸ்கர் என்ற தனித்தீவில் உள்ள பாட்டர் நோஸ்டர் கலங்கரை விளக்கத்தில் திரைப்படங்கள் திரையிடப்படும். படங்கள் ஏஎஃப்பி -\n\n1\n\nof\n\n2\n\nஹம்னெஸ்கர் என்ற தனித்தீவில் உள்ள பாட்டர் நோஸ்டர் கலங்கரை விளக்கத்தில் திரைப்படங்கள் திரையிடப்படும். படங்கள் ஏஎஃப்பி -\n\n1\n\nof\n\n2\n\nகிருமிப் பரவலுக்கு மத்தியில் சுவீடனில் கோட்பர்க் திரைப்பட விழா வித்தியாசமாக கொண்டாடப்படுகிறது.\n\nதனிமைப்படுத்தல் என்ற கருப்பொருளின் அடிப்படையில் ஒரேயொருவருக்கு மட்டும் 60 படங்களைத் திரையிட முடிவு செய்துள்ளது ஏற்பாட்டுக் குழு. அதாவது தொலைபேசி, கணினி, புத்தகங்கள் அல்லது வேறு எந்த பொழுதுபோக்குமோ இல்லாமல் ஒரு வார காலத்திற்கு ஒருவர் மட்டும் தனியாக இருந்து திரைப்படங்களைக் கண்டு ரசிக்கலாம்.\n\nஹம்னெஸ்கர் என்ற தனித்தீவில் உள்ள பாட்டர் நோஸ்டர் கலங்கரை விளக்கத்தில் இதற்கான ஏற்பாடுகள் செய்யப்பட்டுள்ளன.\n\nஇந்த திரைப்பட விழாவில் கலந்துகொள் விண்ணப்பம் செய்திருந்த சுமார் 12,000 பேரில் நேர்காணல் உள்ளிட்ட பல்வேறு நடைமுறைகளைக் கடந்து வெற்றி பெற்றார் லிசா என்ரோத் எனும் தாதி. கொவிட்-19 மருத்துவப் பிரிவில் பணிபுரிந்த என்ரோத், சனிக்கிழமையன்று படகு மூலம் தனித்தீவைச் சென்றடைந்தார்.\n\nகாற்று, கடலுக்கு மத்தியில், திரைப்படங்களைப் பார்ப்பது முற்றிலும் வித்தியாசமான அனுபவமாக இருக்கும் என்றார் தீவிர திரைப்பட ரசிகையான அவர்.", "images": [{"image_url": "https://tamilmurasu.com.sg/world/story20210131-60559.html?w=825", "alt_text": "a316e747-2c42-4c14-8019-5c3a1535a0bc", "caption": "ஹம்னெஸ்கர் என்ற தனித்தீவில் உள்ள பாட்டர் நோஸ்டர் கலங்கரை விளக்கத்தில் திரைப்படங்கள் திரையிடப்படும். படங்கள் ஏஎஃப்பி - 1 of 2"}]}
{"article_url": "https://tamilmurasu.com.sg/world/story20210131-60557.html", "site_title": "ஹாங்காங் குடியிருப்பாளர்களுக்கு பிரிட்டன் விசா வழங்கும் திட்டம் செயல்பாட்டுக்கு வந்தது", "publish_date": "2021-01-31", "content": "ஹாங்காங் குடியிருப்பாளர்களுக்கு பிரிட்டன் விசா வழங்கும் திட்டம் செயல்பாட்டுக்கு வந்தது\n\n31 Jan 2021 - 6:44 pm\n\n2\n\nmins read\n\nஹாங்காங்கின் மில்லியன் கணக்கான குடியிருப்பாளர்கள் பிரிட்டனில் குடியேறுவதற்கான புதிய விசா திட்டம் இன்று நடப்புக்கு வந்தது.  படம்: புளூம்பெர்க் -\n\nஹாங்காங்கின் மில்லியன் கணக்கான குடியிருப்பாளர்கள் பிரிட்டனில் குடியேறுவதற்கான புதிய விசா திட்டம் இன்று நடப்புக்கு வந்தது.\n\nசீனாவின் நெருக்குதலில் இருந்து தப்பிக்க விரும்பும் முன்னைய பிரிட்டிஷ் காலனியான ஹாங்காங்வாசிகளுக்கு இந்த விசா புதிய கதவுகளைத் திறக்கிறது.\n\n'பிஎன்ஓ' எனப்படும் பிரிட்டிஷ் தேசிய (வெளிநாட்டு) கடவுச்சீட்டை வைத்திருப்போரும் அவர்களைச் சார்ந்திருப்போரும் பிரிட்டனில் வசிக்கவும் வேலை செய்யவும் அனுமதிக்கும் விசாவிற்கு இணையத்தில் விண்ணப்பிக்கலாம். 5 ஆண்டுகளுக்குப் பிறகு, அவர்கள் பிரிட்டிஷ் குடியுரிமைக்கு விண்ணப்பிக்கலாம்.\n\nஹாங்காங்கில் ஜனநாயகவாதிகளுக்கு எதிரான தேசிய பாதுகாப்புச் சட்டத்தை நடைமுறைப்படுத்த பெய்ஜிங் சென்ற ஆண்டு முடிவு செய்ததற்கு பதிலடியாக இந்தக் குடியுரிமைத் திட்டத்தை பிரிட்டன் அறிமுகப்படுத்தியுள்ளது.\n\n1997ஆம் ஆண்டு ஹாங்காங்கை ஒப்படைப்பதற்கு முன்னதாக, 50 ஆண்டு காலத்துக்கு அதன் தன்னாட்சி பாதிக்கப்படாது என்று சீனா கொடுத்த உத்தரவாதத்தை மீறிவிட்டதாக பிரிட்டன் குற்றம் சாட்டியது. தனது முன்னாள் காலனித்துவக் குடிமக்களைப் பாதுகாப்பது தனது தார்மீகக் கடமை என்று அது கூறியது.\n\nஇந்த விசா சலுகைக்கு சீனா கடுமையான எதிர்வினையை வெளிப்படுத்தியுள்ளது.\n\nஜனவரி 31ஆம் தேதியிலிருந்து ஹாங்காங் குடியிருப்பாளர்களின் பிரிட்டிஷ் தேசிய கடவுச் சீட்டு ஒரு பயணப் பத்திரமாக ஏற்றுக்கொள்ளப்படாது என்று சீனா சென்ற வாரம் கூறியது.\n\nஎனினும் பயணங்களுக்கு ஹாங்காங் மக்கள் தங்களது சொந்த கடவுச்சீட்டு அல்லது அடையாள அட்டைகளையுமே பயன்படுத்துகின்றனர்.\n\nஆனால் பெய்ஜிங் \"மேலதிக நடவடிக்கைகளை\" எடுக்கத் தயாராக இருப்பதாகக் கூறியிருப்பது, ஹாங்காங்வாசிகள் பிரிட்டனுக்குச் செல்வதைத் தடுக்க அதிகாரிகள் முயற்சிக்கக்கூடும் என்ற அச்சத்தை எழுப்பியுள்ளது.\n\nகுறிப்புச் சொற்கள்\n\nஹாங்காங்\n\nபிரிட்டன்\n\nவிசா\n\nகுடியுரிமை\n\nவிண்ணப்பம்\n\nதொடர்புடைய செய்திகள்\n\nஹாங்காங்கில் கத்திக்குத்தை நிறுத்த போலிஸ் துப்பாக்கிச்சூடு, மூவர் காயம்\n\n03 Oct 2016\n\n-\n\n9:04 AM", "images": [{"image_url": "https://cassette.sphdigital.com.sg/image/tamilmurasu/1647b414bda80e13700ecccbbb0cfb251759b09a4283b69263368865b3f52259?w=825", "alt_text": "88347adc-93c8-4402-9767-09db38a47e7c", "caption": "ஹாங்காங்கின் மில்லியன் கணக்கான குடியிருப்பாளர்கள் பிரிட்டனில் குடியேறுவதற்கான புதிய விசா திட்டம் இன்று நடப்புக்கு வந்தது.  படம்: புளூம்பெர்க் -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/world/story20210131-60556.html", "site_title": "கொவிட்-19 தடுப்பூசிகளை வாங்கி விநியோகிக்க தனியாருக்கு அனுமதி அளிக்கப்படவில்லை: மலேசிய சுகாதார அமைச்சு", "publish_date": "2021-01-31", "content": "கொவிட்-19 தடுப்பூசிகளை வாங்கி விநியோகிக்க தனியாருக்கு அனுமதி அளிக்கப்படவில்லை: மலேசிய சுகாதார அமைச்சு\n\n31 Jan 2021 - 6:38 pm\n\n1\n\nmins read\n\nபடங்கள்: ராய்ட்டர்ஸ் -\n\nமலேசியாவில் கொவிட்-19 தடுப்பூசிகளை வாங்கி விநியோகிக்க தனியாருக்கு அனுமதி அல்லது அனுமதிக் கடிதம் வழங்கப்பட்டிருப்பதாகக் கூறப்படுவதற்கு அந்நாட்டு சுகாதார அமைச்சு மறுப்பு தெரிவித்துள்ளது.\n\nமலேசிய நிறுவனம் ஒன்று தடுப்பூசிகளை மலேசியாவில் விநியோகிப்பதற்கான ஒப்பந்தம் கையொப்பமாகி இருப்பதாக மலேசியாவின் பெரித்தா ஹரியான் வெளியிட்ட அறிக்கையை அமைச்சு மறுத்தது.\n\nபேச்சுவார்த்தைகளைத் தொடங்குவதற்கான அனுமதியை சுகாதார அமைச்சிடமிருந்து பெற்றிருப்பதாக அந்தத் தனியார் நிறுவனம் தெரிவித்திருந்தது.\n\n\"கொவிட்-19 தடுப்பூசிகளை வாங்கவும் அதனை நிர்வகிப்பதற்கான அதிகாரமும் அமைச்சுக்கு மட்டுமே உள்ளது. நேஷனல் ஃபார்மசூட்டிகல் ரெகுலேட்டரி டிவிஷன்' போன்ற முகவைகளின் மூலம் மருத்துவ விவகாரங்களை நிர்வகிப்பது அமைச்சின் கடமை,\" என்று சுகாதார அமைச்சு தெரிவித்தது.\n\nமலேசியாவில் கொவிட்-19 தடுப்பூசிகளை விநியோகிக்க எஃகு உற்பத்தி நிறுவனமான மெஸ்டிரான் ஹோல்டிங்ஸ் நிறுவனம் (Mestron) சீனாவை அடித்தளமாகக் கொண்ட ஸோங்யு ஹெக்சிங் (செங்டு) இண்டஸ்ட்ரியல் கோ லிமிடெட் (Zhongyu) எனும் நிறுவனத்துடன் ஒப்பந்தம் செய்திருப்பதாக மலேசியாவின் பெரித்தா ஹரியான் செய்தி வெளியிட்டிருந்தது.\n\nதடுப்பூசிகளை இறக்குமதி செய்ய, விநியோகிக்க, விற்பனை செய்ய, சந்தைப்படுத்த, பயன்படுத்த பேச்சுவார்த்தைகளை அந்தச் சீன நிறுவனத்துடன் தொடங்க மலேசியாவின் சுகாதார அமைச்சிடமிருந்து தடைநீக்கக் கடிதம் பெற்றுவிட்டதாக மெஸ்டிரான் நிறுவனத்தின் நிர்வாக இயக்குநர் போர் டியோங் கெங் குறிப்பிட்டதாகவும் அந்தச் செய்தி குறிப்பிட்டது.\n\nகுறிப்புச் சொற்கள்\n\nமலேசியா\n\nகொவிட்-19\n\nதடுப்பூசி\n\nவிநியோகம்", "images": [{"image_url": "https://tamilmurasu.com.sg/world/story20210131-60556.html?w=825", "alt_text": "a58207d8-7181-4742-b10b-86fa7d8e1963", "caption": "படங்கள்: ராய்ட்டர்ஸ் -"}]}
{"article_url": "https://tamilmurasu.com.sg/singapore/story20210131-60555.html", "site_title": "வெளிநாடுகளில் இருந்து சிங்கப்பூருக்கு வந்த 29 பேருக்கு கிருமித்தொற்று", "publish_date": "2021-01-31", "content": "வெளிநாடுகளில் இருந்து சிங்கப்பூருக்கு வந்த 29 பேருக்கு கிருமித்தொற்று\n\n31 Jan 2021 - 5:30 pm\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் இன்று (ஜனவரி 31) நண்பகல் நிலவரப்படி புதிதாக 29 பேருக்கு கொரோனா தொற்று உறுதியானது. அவர்கள் அனைவரும் வெளிநாடுகளிலிருந்து இங்கு வந்த பிறகு தனிமைப்படுத்தப்பட்டவர்கள்.\n\nஇன்று விடுதிகளில் புதிய கிருமித்தொற்று பதிவாகவில்லை என சுகாதார அமைச்சின் அறிக்கை தெரிவித்தது.\n\nசிங்கப்பூரில் இன்றுவரை மொத்தம் 59,536 பேருக்கு கொரோனா தொற்று உறுதி செய்யப்பட்டுள்ளது.\n\nநேற்று உள்ளூர் சமூகத்தில் கிருமித்தொற்று உறுதி செய்யப்பட்ட மூவரில், சாங்கி விமான நிலைய முனையம் 1ல் பரிசோதனை அதிகாரியாகப் பணிபுரியும் 72 வயது சிங்கப்பூரரும் ஒருவர்.\n\nகடந்த திங்கட்கிழமை அவருக்கு கொவிட்-19 தடுப்பூசி போடப்பட்டது. அதே நாளில் அவருக்கு கிருமித்தொற்று அறிகுறிகளும் தென்பட்டதாகக் கூறப்படுகிறது. ஆயினும், அவர் மருத்துவ சிகிச்சை எடுத்துக்கொள்ளவில்லை.\n\nவழக்கமான அட்டவணைப்படுத்தப்பட்ட பரிசோதனையை கடந்த புதன்கிழமை மேற்கொண்டபோது, அவருக்கு தொற்று இருப்பது உறுதி செய்யப்பட்டது.\n\nஇதற்கிடையே, கடந்த வியாழக்கிழமை அவர் நேஷனல் செர்விஸ் ரிசோர்ட் & கண்ட்ரி கிளப்பில் வேறு 12 பேரை டென்னிஸ் விளையாடச் சென்றபோது சந்தித்தார்.\n\nஅந்தச் சமயத்தில் பாதுகாப்பு நடைமுறை விதிமீறல்கள் ஏதாவது இருந்ததா என்பதை சுகாதார அமைச்சு ஆராய்ந்து வருகிறது.\n\nஇந்நிலையில், அவருக்கு தடுப்பூசி போட்டுக்கொண்டதன் காரணமாக கொவிட்-19 தொற்று ஏற்படுவதற்கான எவ்வித வாய்ப்பும் இல்லை என்பதை சுகாதார அமைச்சின் நேற்றைய அறிக்கை தெரிவித்தது.\n\nதடுப்பூசி போட்டு சில வாரங்களுக்குப் பிறகுதான் நோயெதிர்ப்பாற்றல் உடலில் உருவாகும் என்பதையும் அமைச்சின் அறிக்கை தெளிவுபடுத்தியது.\n\nநேற்று உள்ளூர் சமூகத்தில் கிருமித்தொற்று உறுதி செய்யப்பட்ட இரண்டாமவர் ஈசூனில் உள்ள பிராட்வே கோப்பிக் கடையில் துப்புரவாளராகப் பணிபுரியும் 68 வயது நிரந்தரவாசி.\n\nகடந்த செவ்வாய்க்கிழமை உடல்நலக் குறைவு ஏற்பட்டபோதும் அதற்கு அடுத்த நாள் அவர் வேலைக்குச் சென்றார். பலதுறை மருந்தகத்துக்கு சிகிச்சைக்குச் சென்றபோது அவருக்கு தொற்று இருந்தது கண்டுபிடிக்கப்பட்டது.\n\nஅவரது 69 வயது மனைவிதான் நேற்று உள்ளூர் சமூகத்தில் கிருமித்தொற்று உறுதி செய்யப்பட்ட மூன்றாவது நபர்.\n\nஜனவரி 23 முதலே கிருமித்தொற்று அறிகுறிகள் தோன்றியபோதும் அந்தப் பெண் சிகிச்சையை நாடவில்லை என்று தெரிகிறது.\n\nவெளிநாடுகளிலிருந்து இங்கு வந்த பிறகு தனிமைப்படுத்தப்பட்ட 55 பேருக்கும் நேற்று கிருமித்தொற்று உறுதி செய்யப்பட்டது.\n\nஇவர்களையும் சேர்த்து இங்கு மொத்தம் 59,181 பேர் முற்றிலும் குணமடைந்து இருக்கிறார்கள். 46 பேர் மருத்துவமனையில் தொடர்ந்து சிகிச்சைப் பெறுகிறார்கள்.\n\nகொவிட்-19 நோயினால் இதுவரை மொத்தம் 29 பேர் மரணமடைந்துவிட்டனர். அந்த நோய்த்தொற்று இருந்தாலும் இதர காரணங்களுக்காக மாண்டவர்கள் 15 பேர்.\n\nஉலக அளவில் இதுவரை 101.4 மில்லியன் மக்கள் கிருமித்தொற்றால் பாதிக்கப்பட்டுள்ள நிலையில், 2.1 மில்லியனுக்கும் அதிகமானோர் உயிரிழந்தனர்.\n\nகுறிப்புச் சொற்கள்\n\nசிங்கப்பூர்\n\nகொவிட்-19", "images": [{"image_url": "https://tamilmurasu.com.sg/singapore/story20210131-60555.html?w=825", "alt_text": "ab84a157-b411-441d-9518-6e279c244e98", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/tamilnadu/story20210131-60552.html", "site_title": "திறப்புவிழாவின்போதே 'அம்மா மினி கிளினிக்'கின் நடைபாதை சுவர் இடிந்து இருவருக்கு காயம்", "publish_date": "2021-01-31", "content": "திறப்புவிழாவின்போதே 'அம்மா மினி கிளினிக்'கின் நடைபாதை சுவர் இடிந்து இருவருக்கு காயம்\n\n31 Jan 2021 - 4:09 pm\n\n1\n\nmins read\n\nதிறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தரையின் கை பிடி சுவர் இடிந்து விழுந்தது. படம்: தமிழக ஊடகம் -\n\n1\n\nof\n\n2\n\nதிறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தரையின் கை பிடி சுவர் இடிந்து விழுந்தது. படம்: தமிழக ஊடகம் -\n\n1\n\nof\n\n2\n\nதிறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தரையின் கை பிடி சுவர் இடிந்து விழுந்தது. படம்: தமிழக ஊடகம் -\n\n1\n\nof\n\n2\n\nதிறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தரையின் கை பிடி சுவர் இடிந்து விழுந்தது. படம்: தமிழக ஊடகம் -\n\n1\n\nof\n\n2\n\nதிறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தரையின் கை பிடி சுவர் இடிந்து விழுந்தது. படம்: தமிழக ஊடகம் -\n\n1\n\nof\n\n2\n\nகரூரில் 'அம்மா மினி கிளினிக்' மருத்துவமனை திறப்பு விழாவின்போது, கட்டடத்தின் மாற்றுத் திறனாளிகள் பயன்படுத்தும் நடைபாதை கைபிடி சுவர் இடித்து விழுந்தது.\n\nஅதனையடுத்து, நிகழ்ச்சியில் பங்கேற்ற போக்குவரத்துத்துறை அமைச்சர் எம் ஆர் விஜயபாஸ்கர் பொதுமக்கள் முன்னிலையில் மன்னிப்பு கேட்டார்.\n\nகரூர் மாவட்டம் கொசூரில் 'அம்மா மினி கிளினிக்' அமைக்க மாவட்ட நிர்வாகம் திட்டமிட்டுள்ளது.\n\nஅங்கு புதிய கட்டடம் இல்லாததால் அங்கிருந்த சமுதாயக் கூடத்தை தற்காலிகமாக 'அம்மா மினி கிளினிக்'காகப் பயன்படுத்த முடிவு செய்து செய்யப்பட்டது.\n\nபோக்குவரத்துத்துறை அமைச்சர் எம் ஆர் விஜயபாஸ்கர் நேற்று மாலை மருத்துவமனையைத் திறந்து வைத்தார்.\n\nதிறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தளத்தின் கை பிடி சுவர் இடிந்து விழுந்தது.\n\nஇதில், அருகில் நின்றிருந்த இருவருக்கு லேசான காயம் ஏற்பட்டது.\n\nஇதையடுத்து, அங்கு இருந்த மக்களிடம் அமைச்சர் எம்.ஆர். விஜயபாஸ்கர் மன்னிப்பு கேட்டுக்கொண்டார்.", "images": [{"image_url": "https://cassette.sphdigital.com.sg/image/tamilmurasu/a2206e48fcb0e8d95617f603ca70954d32b61e4c4ef8bbfb6fb5ec4f3724b8fc?w=825", "alt_text": "2f2e471d-0fc8-4364-8415-4811f0e88a19", "caption": "திறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தரையின் கை பிடி சுவர் இடிந்து விழுந்தது. படம்: தமிழக ஊடகம் - 1 of 2"}, {"image_url": "https://cassette.sphdigital.com.sg/image/tamilmurasu/9a676a3cb5f6c6fdb61edccd197b20502c3963b9a11e388af318519184ff5a5b?w=825", "alt_text": "fcfd909d-3ff6-4e78-a69f-249caa73f035", "caption": "திறப்பு விழா முடிந்து அமைச்சர் வெளியே வரும் முன்பே, கட்டடத்தில் மாற்றுத்திறனாளிகள் செல்லக் கூடிய சாய்வு தரையின் கை பிடி சுவர் இடிந்து விழுந்தது. படம்: தமிழக ஊடகம் - 1 of 2"}]}
{"article_url": "https://tamilmurasu.com.sg/tamilnadu/story20210131-60554.html", "site_title": "அறுவடை செய்யாமல் விட்ட சோளப்பயிர்களைச் சாப்பிட்ட 100க்கு மேற்பட்ட ஆடுகள் உயிரிழப்பு", "publish_date": "2021-01-31", "content": "அறுவடை செய்யாமல் விட்ட சோளப்பயிர்களைச் சாப்பிட்ட 100க்கு மேற்பட்ட ஆடுகள் உயிரிழப்பு\n\n31 Jan 2021 - 5:07 pm\n\n1\n\nmins read\n\nஉயிரிழந்த ஆடுகளைப்பார்த்து கதறி அழுத உரிமையாளார்கள். படம்: இந்திய ஊடகம் -\n\nதூத்துக்குடி மாவட்டம் விளாத்திகுளம் அருகே வவ்வால்தொத்தி கிராமத்தில் அறுவடை செய்யாமல் நிலத்தில் கைவிடப்பட்ட வெள்ளைச்சோளப் பயிரில் மேய்ச்சலுக்கு சென்ற 101 ஆடுகள் உயிரிழந்தன.\n\nஇறந்த ஆடுகளின் மதிப்பு ரூ.10 லட்சம் இருக்குமென ஆட்டு உரிமையாளர்கள் தெரிவித்துள்ளனர்.\n\nதொடர் மழை காரணமாக கோவில்பட்டி கோட்டத்தில் உள்ளசுமார் ஒரு லட்சம் ஹெக்டேர் மானாவாரி நிலங்களில் பயிரிடப்பட்ட பயிர்கள் முற்றிலும் சேதமடைந்தன.\n\nபயிர்களை அறுவடை செய்யாமல் பெரும்பாலான விவசாயிகள் அப்படியே விட்டுள்ளனர்.\n\nநேற்று முன்தினம் வவ்வால்தொத்தி கிராம எல்லையில் வெள்ளைச்சோளம் பயிரில் சிலர்ஆடுகளை மேயவிட்டனர்.\n\nஇரவு வீடுகளுக்கு திரும்பியதும் தொழுவத்தில் தண்ணீர் குடித்த ஆடுகள் மூச்சுவிட திணறின.\n\nசில மணி நேரங்களிலேயே 101 ஆடுகள் உயிரிழந்தன. மீதமுள்ள ஆடுகளை காப்பாற்ற அதனை வளர்ப்போர் தங்களுக்கு தெரிந்த கை வைத்தியத்தை செய்தனர்.\n\nஉடல்நலம் பாதிக்கப்பட்டு உயிருக்கு போராடிவரும் சில ஆடுகளுக்கு கால்நடை மருத்துவர்கள் சிகிச்சை அளித்தனர்.\n\nஇறந்த ஆடுகளுக்கு உடற்கூராய்வு செய்த னர். அதன் மாதிரிகளை ஆய்வு செய்தவற்காக எடுத்துச்சென்றனர்.\n\nஅறுவடை செய்யாமல் விடப்பட்ட பயிர்கள் உள்ள நிலத்தில் கால்நடைகளை மேய்ச்சலுக்கு விட வேண்டாம் என விவசாயிகளிடம் அதிகாரிகள் அறிவுறுத்தி உள்ளனர்.\n\nகுறிப்புச் சொற்கள்\n\nஉயிரிழப்பு\n\nதொடர்புடைய செய்திகள்\n\nஆடு வீட்டுக்குள் புகுந்ததால் சுட்டுக் கொல்லப்பட்ட ஆடவர்\n\n28 Jun 2016\n\n-\n\n5:00 AM\n\nமோசமான ஆடுகள பராமரிப்பு குறித்து கடும் விமர்சனங்கள்\n\n07 Jan 2020\n\n-\n\n6:00 AM", "images": [{"image_url": "https://cassette.sphdigital.com.sg/image/tamilmurasu/979276152346b8e61608b318b60ffdd9bbc4fa1455df5f2f8b7ce342736d5544?w=825", "alt_text": "4b06a61e-090a-4088-a2cf-1b9dad93f948", "caption": "உயிரிழந்த ஆடுகளைப்பார்த்து கதறி அழுத உரிமையாளார்கள். படம்: இந்திய ஊடகம் -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/india/%E0%AE%95%E0%AE%BE%E0%AE%B7%E0%AF%8D%E0%AE%AE%E0%AF%80%E0%AE%B0%E0%AE%BF%E0%AE%B2%E0%AF%8D-%E0%AE%AE%E0%AF%81%E0%AE%A4%E0%AE%A9%E0%AF%8D%E0%AE%AE%E0%AF%81%E0%AE%A4%E0%AE%B2%E0%AE%BE%E0%AE%95-%E0%AE%85%E0%AE%AE%E0%AF%88%E0%AE%95%E0%AF%8D-1170168", "site_title": "காஷ்மீரில் முதன்முதலாக அமைக்கப்பட்டுள்ள பனிக்குடில் உணவகம்", "publish_date": "2021-01-31", "content": "காஷ்மீரில் முதன்முதலாக அமைக்கப்பட்டுள்ள பனிக்குடில் உணவகம்\n\n31 Jan 2021 - 9:54 am\n\n1\n\nmins read\n\nகொரோனா கிருமிப் பரவல் காரணமாக கடுமையாக பாதிக்கப்பட்ட துறையை மீட்டெடுக்க புதிய உத்தியைக் கையாளுகிறது காஷ்மீரில் உள்ள ரிசோர்ட் ஒன்று.\n\nஇந்தியாவில் கொரோனா தொற்றுப் பரவல் குறைந்து வரும் வேளையில், சுற்றுலாப் பயணிகளை ஈர்க்கும் விதத்தில் காஷ்மீரின் குல்மார்க் நகரில் உள்ள கோலஹோய் ஸ்கை ரிசார்ட், பனிக் குடில் உணவகத்தை திறந்துள்ளது. காஷ்மீரில் இத்தகைய உணவகங்கள் அமைக்கப்படுவது இதுவே முதல் முறை.\n\n15 அடி உயரம், 26 அடி சுற்றளவுடன் அமைந்துள்ள இந்த உணவகத்தின் கூரை, மேசை உள்ளிட்டவை பனிக்கட்டிகளால் வடிவமைக்கப்பட்டுள்ளன.\n\n-\n\nஆர்க்டிக் பகுதியில் உள்ள குடியிருப்புகளை அடிப்படையாகக் கொண்டு, 16 பேர் அமர்ந்து சாப்பிடும் வகையில் இந்தக் குடில்கள் அமைக்கப்பட்டுள்ளன.\n\n'இக்ளூ' போன்ற வடிவுடைய இந்த குடில்களுக்குள் சூடான, சுவையான, பலவிதமான உணவு வகைகள் பரிமாறப்படுகின்றன.\n\nதற்போது ஸ்ரீநகரில் வெப்பநிலை மைனஸ் 7.7 டிகிரி செல்சியஸ் வரை எட்டி மிகவும் குளிரான சூழல் நிலவுவதாகக் கூறப்படுகிறது.\n\nஇது தொடர்பான புகைப்படங்கள் சமூக வலைதளங்களில் பகிரப்பட்டுள்ளன.\n\nஅங்கு நிலவும் வெப்பநிலை எவ்வளவு, என்னென்ன உணவு வகைகள் கிடைக்கும் என்பன உள்ளிட்ட கேள்விகளை எழுப்பி உள்ளனர் இணையவாசிகள்.", "images": [{"image_url": "https://cassette.sphdigital.com.sg/image/tamilmurasu/ba0f4d6ac1701eeaa57c2017ec17fb5128c757cea7ebcf121e5ab95ba2ee6907?w=825", "alt_text": null, "caption": "-"}]}
{"article_url": "https://tamilmurasu.com.sg/community/story20210131-60529.html", "site_title": "சிங்கை-இந்திய கலைஞர்கள் சங்கமித்த 'ஆர்ட்வாக்'", "publish_date": "2021-01-31", "content": "சிங்கை-இந்திய கலைஞர்கள் சங்கமித்த 'ஆர்ட்வாக்'\n\n31 Jan 2021 - 5:45 am\n\n2\n\nmins read\n\nஏழு மாடிக் கட்டடச் சுவரில் அமைந்த 'டான்சிங் இன் யூனிசன்', சிங்கப்பூரின் ஆக உயரமான சுவரோவியம். படம்: லாசால் -\n\nவண்­ண­ம­ய­மான லிட்­டில் இந்­தி­யாவை மேலும் மெரு­கூட்­டி­யுள்ளது 'ஆர்ட்­வாக் லிட்­டில் இந்­தியா'. வரு­டாந்­திர கலை­விழா கொண்­டாட்­ட­மான இது, சிங்­கப்­பூர் கலை வாரத்­தை­யொட்டி ஜன­வரி 22ஆம் தேதி முதல் பிப்­ர­வரி 2ஆம் தேதி வரை நடை­பெறுகிறது.\n\nலாசால் கலைப் பள்ளி, சிங்­கப்­பூர் பய­ணத்­துறைக் கழகம், லிஷா எனப்­படும் லிட்­டில் இந்­தியா வர்த்­த­கர்­கள், மர­பு­டை­மைச் சங்­கம் ஆகி­யவை ஒன்­றி­ணைந்து நடத்­திய இந்­தக் கலை­விழா 'பேசேஜ் ஆஃப் டைம்' (Passage of time) எனும் கருப்­பொ­ரு­ளைக் கொண்­டது.\n\nவிழாவில் முத்­தாய்ப்­பாக விளங்­கியது லிட்­டில் இந்­தியா சுவர்­களை அலங்­க­ரித்த அழகுமிகு சுவ­ரோ­வி­யங்­கள்­. இந்த ஆண்டு மக்­கள் பார்த்து ரசிக்க மொத்­தம் நான்கு சுவ­ரோ­வியங்­கள் அறி­மு­கப்­ப­டுத்­தப்­பட்­டன.\n\nரோச்­சோ எம்­ஆர்டி நிலை­யத்­தில் இ­ருந்து சுவ­ரோ­வி­யக் கண்­காட்சி தொடங்­கு­கிறது. 50 டன்­லப் ஸ்ட்­ரீட்­டில் மித்ரா ஜீவானந்­த­னின் 'விளக்கு பிபி' என்­னும் விசித்­தி­ர­மான கலைப்­படைப்­பைக் காண முடி­யும். இது இந்­திய எண்­ணெய் விளக்கை மைய­மாகக் கொண்டு உரு­வாக்­கப்­பட்ட ஒரு புதுமை படைப்பு. இருளை நீக்கி ஒளி­யைக் கூட்­டு­வ­தைக் கரு­வா­கக் கொண்ட மித்­ரா­வின் படைப்பு, இந்த மந்­த­மான கிரு­மித்­தொற்று காலத்­தில் லிட்­டில் இந்­தி­யா­வுக்கு உற்­சாக வண்­ணங்­கள் சேர்த்து மேலும் உயிரூட்டும் நோக்­கில் உரு­வாக்­கப்­பட்­டது.\n\nலிட்­டில் இந்­தி­யா­வில் பிராட்வே ஹோட்­ட­லின் முகப்­பில் ஏழு மாடி உய­ரத்­தில் நிற்­கும் சிங்­கப்­பூ­ரின் மிக உய­ர­மான சுவ­ரோ­வி­யங்­களில் ஒன்­றான 'டான்­சிங் இன் யூனி­சன்' (Dancing in Unison) படைப்­பும் இந்தக் கலை­வி­ழா­வின் சிறப்பு அம்­சம்.\n\nபத்­ம­ஸ்ரீ விருது பெற்ற இந்­தி­யா­வின் பஜ்ஜு ஷியாம், சிங்­கப்­பூ­ரை சேர்ந்த நகர்ப்­பு­றக் கலை­ஞர் சாம் லோ ஆகி­யோர் இணைந்து படைத்­துள்ள இது, தனித்­து­வம் பெற்­றது. 'மனி­தர்­களான நாம் இயற்­கை­யை­யும் சுற்­றுச்­சூ­ழ­லை­யும் மதிக்க வேண்­டும். சிர­ம­மான காலங்­களில் நாம் இயற்­கை­யு­டன் ஒன்­றி­ணைந்து வாழ்­வ­தற்கு அதுவே உத்­த­ர­வா­தம் அளிக்­கும்' என்ற கருத்தை உள்­ள­டக்­கி­யது அந்த ஓவி­யம்.\n\nஇந்த ஓவி­யத்­தில் கோண்ட் கலை­யில் ஒரு பகு­தி­யான மரத்தை சித்­திரிக்­கிறது. பூமி­யில் நிலத்­தி­லி­ருந்து காற்­று­வரை அனைத்­தும் ஒன்றல்ல பல வகை­களில் இணைக்­கப்­பட்­டவை என்­பதைக் காட்­டு­கிறது. சுதந்­தி­ரத்­தின் அடை­யா­ள­மாக கிளை­க­ளின் மீது அமர்ந்­தி­ருக்­கும் வண்ண வண்­ணச் சிட்­டுக்­கு­ரு­வி­கள் திகழ்­கின்­றன.", "images": [{"image_url": "https://cassette.sphdigital.com.sg/image/tamilmurasu/be1857da4c70114f6796a517ea6fa820436d59796a52db8926f7f70128e5b6fd?w=825", "alt_text": "faaaa1a0-477c-40f4-894c-05b630ea5f4e", "caption": "ஏழு மாடிக் கட்டடச் சுவரில் அமைந்த 'டான்சிங் இன் யூனிசன்', சிங்கப்பூரின் ஆக உயரமான சுவரோவியம். படம்: லாசால் -"}]}
{"article_url": "https://tamilmurasu.com.sg/singapore/story20210131-60523.html", "site_title": "செய்தித் துறையில் கால்பதிக்க வாய்ப்பு", "publish_date": "2021-01-31", "content": "செய்தித் துறையில் கால்பதிக்க வாய்ப்பு\n\n31 Jan 2021 - 5:45 am\n\n2\n\nmins read\n\nசுவா­ர­சிய வேலைக்­கான தேடல் புதிய பட்­ட­தா­ரி­க­ளுக்­கும் நடுத்­தர வய­தி­ன­ருக்­கும் இருக்­க­லாம்.\n\nசெய்­தித் துறை­யில் பணி­யாற்­றும் அனு­ப­வம் வழக்­க­மான அலு­வ­லக வேலையைக் காட்­டி­லும் மாறு­பட்­டது.\n\nஒரு செய்­தி­யா­ள­ராக சமூ­கத்­தின் எல்லா நிலை­க­ளி­லும் உள்­ளோரை சந்­தித்து, பேட்­டி கண்டு, எழுத்து வழி எளிய முறை­யில் தக­வல்­க­ளை­யும் செய்­தி­க­ளை­யும் படைக்­கும் பணிக்குத் துடிப்­பு­\n\nமிக்­க­வர்­களைத் தேடு­கி­றோம்.\n\nஎஸ்ஜி ஒற்­றுமை வேலைப் பயிற்சி திட்­டத்­தின் கீழ் (SGUnited Traineeships Programme), தமிழ் முரசு நாளி­த­ழு­டன் பயிற்சி செய்­தி­யா­ளர் வேலை வாய்ப்­பு­க­ளுக்கு நீங்­கள் உட­ன­டியாக விண்­ணப்­பிக்­க­லாம்.\n\nதமிழ், ஆங்­கில மொழி­களில் நல்ல மொழி வளம் கொண்­ட­வர்­கள், இந்­திய சமூ­கத்­தின் நடப்பு விவ­கா­ரங்­களில் ஆர்­வம் உடை­ய­வர்­கள் இப்­ப­யிற்­சிக்குப் பொருத்­த­மாக இருப்­பர்.\n\nசெய்­திக்குத் தேவை­யான தக­வல்­களை விடா­மு­யற்­சி­யு­டன் தேடி, நேரத்­து­டன் செய்­தி­களை எழு­தித் தர வேண்­டும்.\n\nசொந்த காணொ­ளி­களை தயா­ரிக்­க­வும் மின்­னி­லக்கத் தளங்­களில் செய்­தி­களைப் பதி­வேற்­றம் செய்­ய­வும் வாய்ப்பு கிடைக்­கும்.\n\nசில முக்­கிய நிகழ்­வு­கள் வார­\n\nஇ­றுதி நாட்­களில் இடம்­பெ­று­வ­தால், சனிக்­கி­ழமை அல்­லது ஞாயிறு அன்று பணி­யாற்­று­வ­தாக இருக்­கும்.\n\nவாரத்­தில் ஐந்து நாட்­கள் பணி­யாற்­றும் அட்­ட­வணை உங்­க­ளுக்கு முன்­கூட்­டியே தெரி­விக்­கப்­படும்.\n\nதுறை சார்ந்த சந்தை நில­வ­ரத்­திற்கு ஏற்ற மாதச் சம்­ப­ளம் உங்­க­ளுக்கு வழங்­கப்­படும்.\n\nசமூ­கத்­தின் குர­லாக நீங்­கள் விளங்க விரும்­பி­னால், 'Application for Trainee Journalist' என்ற தலைப்­பு­டன் உங்­கள் தனிப்பட்ட விவரங்களை (CV/resume) tamilmurasu@sph.com.sg என்ற இணைய முக­வ­ரிக்கு அனுப்பி வையுங்­கள்.\n\nhttps://www.mycareersfuture.gov.sg/ போன்ற வேலை தேடும் தளங்­க­ளி­லும் இதற்கு விண்­ணப்­பிக்­க­லாம்.", "images": []}
{"article_url": "https://tamilmurasu.com.sg/community/story20210131-60530", "site_title": "தைப்பூச ஊர்வலம்: ஒரு மெய்நிகர் பயணம்", "publish_date": "2021-01-31", "content": "தைப்பூச ஊர்வலம்: ஒரு மெய்நிகர் பயணம்\n\n31 Jan 2021 - 5:45 am\n\n2\n\nmins read\n\n50 ஆண்டு தைப்பூச வரலாற்றைப் படம்பிடித்துக் காட்டும் இத்தளத்தை கைத்தொலைபேசிவழி மக்கள் நாடலாம். படம்: velvel.sg ஏற்பாட்டுக் குழு -\n\nகொவிட்-19 சூழலால் காவடிகள் இன்றி, மேளதாளம் இன்றி மிக எளிமையான முறையில் கடந்த வியாழக்கிழமையன்று தைப்பூசத் திருவிழா நடந்து முடிந்தது. ஒவ்வோர் ஆண்டும் பக்தர்கள் மேற்கொள்ளும் ஊர்வலம் இவ்வாண்டு தைப்பூசத்தின்போது இல்லை. இந்தியர்களைத் தவிர்த்து பிற இனத்தவரும் மிக ஆவலோடு காண வரும் ஒன்று இந்தத் தைப்பூச ஊர்வலம்.\n\nஇந்நிலையில், தைப்பூசத் திருவிழாவில் பக்தர்கள் ஊர்வலம் செல்லும் பாதையில் மெய்நிகராகப் பயணம் மேற்கொள்ளும் ஓர் அனுபவத்தை 'வேல் வேல்: A Sonic Walk' என்ற இணைய முகவரியில் வழங்குகிறது 'தி ஆர்ட்ஸ் ஹவுஸ்'. தளத்திற்குச் செல்வோரை ஈர்ப்பதற்காக இசை, காணொளி, தகவல்கள் போன்ற அம்சங்களை உள்ளடக்கியுள்ளது இந்த இணையத்தளம்.\n\nதைப்பூசத் திருவிழாவின் முக்கியத்துவத்தையும் கொண்டாட்ட முறைகளைப் பற்றியும் சுவாரசியமாக விளக்கப்படுகிறது.\n\nதைப்பூசத்தில் வாசிக்கப்படும் இசை, ஊர்வலம் இடம்பெறும் சாலைகளின் பெயர்கள், அவற்றின் வரலாறு ஆகியனவும் இந்தப் படைப்பில் அடங்கும். பிற நாட்டவர் சிங்கப்பூரர்களின் கலாசாரத்தையும் பண்பாட்டு வழிமுறைகளையும் அறிந்திட இது ஒரு நல்ல வாய்ப்பு. இந்த ஆண்டு தைப்பூசத் திருவிழா கொண்டாட்டங்கள் கணிசமாகக் குறைந்திருக்கும் நிலையில், சமூகம் தொடர்ந்து ஒன்றிணையும் வாய்ப்புகளை இந்த இணையத்தளம் ஏற்படுத்தித் தரும் என்று ஆர்ட்ஸ் ஹவுஸ் நம்புகிறது.\n\n\"இந்திய திருவிழாக்களில் குறிப்பாக தைப்பூசத்தில் சமூக உணர்வு என்பது ஒரு முக்கிய அம்சமாக விளங்குகிறது. மக்கள் தொடர்ந்து இந்த சமூக உணர்வைப் பெறுவதற்கு இந்த மெய்நிகர் ஊர்வல அனுபவம் கைகொடுக்கும் என்று நம்­பு­கி­றோம்.\n\n\"மேலும், ஒரு கதா­பாத்­தி­ரத்தை மட்­டுமே கொண்டு 'பிரௌன் வாய்­சஸ்' படைக்­க­வி­ருக்­கும் நாட­கக் காட்­சி­கள், சிங்­கப்­பூ­ரின் அடை­யா­ளத்­தில் ஒருங்­கி­ணைந்த அம்­ச­மாக தைப்­பூ­சக் கொண்­டாட்­டங்­கள் எவ்­வாறு விளங்­கு­கின்­றன என்­பதை வெளிப்­ப­டுத்­தும்,\" என்றார் 'வேல் வேல்: A Sonic Walk' ஏற்பாட்டாளர் திரு ஸ்ரீதர் மணி.\n\nஊர்வலம் இடம்பெறும் லிட்டில் இந்தியா, சிலிகி ரோடு, ஃபோர்ட் கேனிங் போன்ற முக்கிய இடங்களைப் பற்றிய ஒலிப்பதிவுகளும் மெய்நிகர் ஊர்வலத்தில் இடம்பெற்றுள்ளன.\n\nஇம்மாதம் 28ஆம் தேதி தொடங்கி அடுத்த ஆண்டு ஜனவரி 18ஆம் தேதி வரை இத்தளம் இயங்கும். தளத்தை அனைவரும் தங்களின் கைத்தொலைபேசி மூலம் நாடலாம். இதற்கான இணைப்பு: velvel.sg", "images": [{"image_url": "https://cassette.sphdigital.com.sg/image/tamilmurasu/99e850bd8125e1b57843d7f5975a049612a4d7bc2dae1e0e0a0c5dd264898e2b?w=825", "alt_text": "aba77c77-3fea-4a58-89b2-2155bc8c6750", "caption": "50 ஆண்டு தைப்பூச வரலாற்றைப் படம்பிடித்துக் காட்டும் இத்தளத்தை கைத்தொலைபேசிவழி மக்கள் நாடலாம். படம்: velvel.sg ஏற்பாட்டுக் குழு -"}]}
{"article_url": "https://tamilmurasu.com.sg/special-feature/story20210131-60525.html", "site_title": "வேலையும் வேண்டும் மனநலனும் முக்கியம்", "publish_date": "2021-01-31", "content": "வேலையும் வேண்டும் மனநலனும் முக்கியம்\n\n31 Jan 2021 - 5:45 am\n\n3\n\nmins read\n\nகொவிட்-19 கொள்ளைநோய் உலகெங்கும் பல்லாயிரக்கணக்கானோரின் வேலைகளை ஏப்பம் விட்டுவிட்டது. இச்சூழலிலும் இதற்குப் பிறகான காலத்திலும் வேலையில் இருக்கவும், வாழ்க்கையில் தொடர்ந்து மேம்படவும் மக்கள் தங்களைப் பலவழிகளிலும் தயார்ப்படுத்தி வரவேண்டியுள்ளது. கொரோனா நோய்ப் பரவல் காலத்தில் வேலைகளைப் பாதுகாத்துக்கொள்வது முக்கியம் என்றால், அதைவிட வேலை இடத்தில் மனநலனைக் கட்டிக்காப்பது முக்கியமாக உள்ளது.\n\nவேலைகள், மக்களின் மனநலம் இரண்டையும் கொரோனா சூழல் பாதித்து உள்ளதால் இரண்டையும் பேண தகுந்த அணுகுமுறைகள் அவசியமாகின்றன...\n\nகி.ஜனார்த்­த­னன்\n\nகொவிட்-19 கிரு­மிப்­ப­ர­வ­லால் மாறி­விட்ட வேலை நடை­மு­றை­க­ளால் உண்­டான சிக்­கல்­களில் ஊழி­யர் மன­ந­லச் சிக்­கல் முக்­கி­ய­மா­னது. நிச்­சய­மற்ற நிலைமை, வீட்­டி­­லி­ருந்து வேலை பார்ப்­ப­தால் ஏற்­படும் தனிமை உள்­ளிட்­ட­வற்­றால் ஊழி­ய­ர­ணி­யின் மன­ந­லம் மீதான அழுத்­தம் கூடி­யுள்­ளது. மன­ந­லப் பிரச்­சி­னை­க­ளால் உற்­பத்தி பாதிக்­கப்­ப­டு­கிறது.\n\nஅத்­து­டன், மருத்­துவ விடுப்பு எடுப்­போ­ரின் எண்­ணிக்­கை­யும் வேலை­யில் இருந்து வில­கு­ப­வர்­க­ளின் எண்­ணிக்­கை­யும் அதி­க­ரித்­துள்­ளன.\n\nஉலக ஊழி­ய­ர­ணி­யில் கிட்­டத்­தட்ட பாதிப் பேர், கிரு­மிப்­ப­ர­வ­லால் கவ­லை­யை­யும் வேலை­வாய்ப்பு குறித்த அச்­சத்­தை­யும் உணர்­வ­தாக கருத்­துக்­க­ணிப்­பு­கள் சுட்­டு­கின்­றன. அலு­வ­ல­கத்­தில் வேலை செய்ய முடி­யா­த­தால் உண­ரும் தனிமை, வேலை-வாழ்க்கை சம­நி­லை­யைக் கட்­டிக்­காக்க இய­லாமை ஆகி­ய­வற்­றா­லும் மக்­கள் பாதிக்­கப்­ப­டு­கின்­ற­னர்.\n\nவேலைச் சூழல், கட்­டுப்­பா­டு­கள், வேலைப்­பளு, எதிர்­பார்க்­கப்­படும் செயல் திறன், வேலை நேரம், வேலை­யி­டக் கட்­ட­மைப்பு போன்ற பல்­வேறு கார­ணங்­கள் மன அழுத்­தத்தை ஏற்­ப­டுத்­து­கின்­றன.\n\nகொவிட்-19 கிரு­மிப்­ப­ர­வ­லின்­போது, வீட்­டி­லி­ருந்து வேலை செய்­வது, பிரிக்­கப்­பட்ட குழுக்­க­ளாக வேலை செய்­வது போன்­ற­வற்­றால் வேலைச் சூழல் பல­ருக்கு வெகு­வாக மாறி­யுள்­ளது. இத­னால் ஏற்­படும் மன உளைச்­சல் சில­ரது மன­ந­ல­னைப் பாதிக்­க­லாம்.\n\nஒவ்­வொரு துறை­யி­ன­ருக்­கும்\n\nபல்­வேறு சவால்­கள்\n\nசட்ட நிறு­வ­னம் ஒன்­றில் மனி­த­வள நிபு­ண­ரா­கப் பணி­பு­ரி­யும் 25 வயது அகிலா நட­ரா­சன், கிரு­மிப்­ப­ர­வ­லால் ஏற்­பட்­டுள்ள வேலைச்­சூ­ழல் மாற்­றங்­க­ளைச் சமா­ளிப்­ப­து­டன், மற்ற ஊழி­யர்­க­ளுக்­கும் மாற்­றங்­க­ளைச் சமா­ளிக்க உதவ வேண்டிய சூழ்நிலை இருந்தது.\n\nஅடிக்­கடி புதுப்­பிக்­கப்­படும் மனி­த­வள அமைச்­சின் விதி­மு­றை­க­ளுக்கு ஏற்ப தமது நிறு­வ­னத்­தின் கொள்­கை­களை மாற்­று­வ­தும் அதனை முறை­யாக செயல்­படுத்­து­வ­தும் தொடக்­கத்­தில் இவ­ருக்குச் சவால்­மிக்­க­தாக இருந்­தது.\n\nவீட்­டி­லி­ருந்து பணி­பு­ரி­வோ­ருக்கு, வீட்­டி­லி­ருந்து வேலை செய்­யும் வழி­மு­றை­கள் குறித்­துக் கற்­பிக்க வேண்டி இருந்­த­தாக கடந்த நான்கு ஆண்­டு­க­ளாக இத்­துறை­யில் பணி­யாற்­றும் குமாரி அகிலா தெரி­வித்­தார்.\n\n\"எல்லை மூடல் கார­ண­மாக இங்­கேயே தங்­கி­யுள்ள வெளி­நாட்­டி­ன­ருக்கு ஏற்­படும் தனிமை உணர்­வைப் போக்க, கேளிக்கை, கலந்­து­ற­வா­ட­லுக்­கான நிகழ்ச்­சி­களை ஏற்­பாடு செய்­கி­றோம். அவை அவர்­க­ளது மன அழுத்­தத்­தைக் குறைக்க உதவு­கின்றன,\" என்­றார் குமாரி அகிலா.\n\nநேர்மறைச் சிந்­தனை\n\nமன உளைச்­ச­லைக் குறைக்­கும்\n\nகொவிட் சூழலால் குடும்­பத்­தில் நிதிப் பற்­றாக்­குறை ஏற்­பட்­ட­போது நேர்மறை­யான எண்­ணங்­க­ளால் பிரச்­சி­னை­க­ளைச் சமா­ளித்­தார் பெட்­ரோல் நிலைய பணி­யா­ளர் செல்­வ­கு­மார் கன்­னி­யப்­பன்.\n\nசிறு­நீ­ரகச் சுத்­தி­க­ரிப்­புக்­குச் செல்ல வேண்­டிய மனை­வி­யின் மருத்­துவச் செலவு, இரு பிள்­ளை­க­ளின் படிப்­புச் செலவு, குடும்­பச் செல­வு­க­ளைச் சமா­ளிப்­ப­தற்­காக மக்­கள் கழ­கம் போன்ற அமைப்­பு­களை நாடு­வ­தா­கக் கூறிய திரு செல்­வ­கு­மார், பிரச்­சி­னை­க­ளைப் பற்றி அடிக்­கடி நினைப்­ப­தைத் தவிர்த்­துக்­கொள்­வ­தா­கக் கூறி­னார்.\n\nமன­நல உத­வியை அர­சாங்­கம் பல­ருக்கு வழங்க முற்­பட்­டா­லும் வேலை­இடங்­கள் இத­னைப் புரிந்­து­கொள்ள கால­தா­ம­தம் ஆகும் என்­ப­தால் தனக்­குத் தானே தொடர்ந்து தைரி­ய­மூட்டி வரு­வ­தாக அவர் தெரி­வித்­தார்.\n\nமனோ­தத்­துவ நிபு­ணர் ராஜேஷ் ஜேக்­கப் வழங்கும் ஆலோ­சனை\n\nவேலைக்­கும் வாழ்க்­கைக்­கும் இடை­யிலான வரை­யறை தற்­போதைய கிரு­மிப்­பரவல் சூழ­லால் பல­ருக்கு இல்­லா­ம­லாகி வரு­கிறது. அலு­வ­ல­கத்­தில் வேலை பார்க்­கும்­போது குறிப்­பிட்ட நேரத்­திற்­குள் முடிய வேண்­டிய வேலை நேரம், அடிக்­கடி நீட்­டிக்­கப்­ப­டு­வ­தால் பல­ருக்கு மன உளைச்­சல் கூடு­வ­தாக அறியப்படுகிறது.\n\nவேலை நேரத்­திற்கு அப்பாலும் முத­லா­ளி­கள் ஊழி­யர்­க­ளுக்­குத் தொடர்ந்து மின்­னஞ்­சல்­க­ளை­யும் குறுந்­த­க­வல்­க­ளை­யும் அனுப்­பு­வ­தால் எரிச்­சல், மன உளைச்­சல் ஆகி­ய­வற்­று­டன் மன அழுத்­த­மும் பதற்­ற­மும் அதி­க­ரித்­தி­ருப்­ப­தாக மனோ­தத்­துவ நிபு­ணர் ராஜேஷ் ஜேக்­கப் தெரி­வித்­தார்.\n\n\"வீட்­டி­லி­ருந்து வேலை செய்­வதால் சக ஊழி­யர்­க­ளு­டன் உற­வாட இய­லாத சிலர் தனி­மையை எதிர்­நோக்­குகி­றார்­கள், அல்­லது வீட்­டில் தேவைப்­படும் தனி­மையைப் பெற முடியாமல் சிர­மப்­ப­டு­கின்­ற­னர்.\n\n\"சிங்­கப்­பூ­ரில் கிரு­மிப்­ப­ர­வல் நில­வ­ரம் சீர­டை­யும் நிலை­யில் சிலர் தங்­க­ளது வேலை யிடங்­க­ளுக்குத் திரும்புகின்­ற­னர். எனி­னும், கிரு­மித்­தொற்று அபா­யம் முற்­றி­லும் மறை­ய­வில்லை என்­ப­தால் அதுகுறித்த பதற்­றம் சில­ருக்கு இருக்­க­லாம்,\" என்றார் அவர்.\n\n\"தற்போதைய நிச்­ச­ய­மற்ற பொரு­ளி­யல் சூழ­லில் சில­ருக்கு ஏற்­படும் பதற்­றமும் குழப்­பமும் மதுவருந்துதல் போன்ற தீய பழக்­கங்­க­ளுக்கு வித்திடு­வ­தா­கக் கூறிய டாக்டர் ராஜேஷ், இந்த மனஉளைச்­ச­லால் சிலர் தங்­க­ளது உயிரைக்கூட மாய்த்­துக்­கொள்­ளும் அபா­யம் இருப்­ப­தாகத் தெரிவித்தார்.", "images": []}
{"article_url": "https://tamilmurasu.com.sg/singapore/story20210131-60521.html", "site_title": "6,700க்கும் மேற்பட்ட அன்பளிப்புப் பைகளை விநியோகம் செய்யும் சமூக உண்டியல்", "publish_date": "2021-01-31", "content": "6,700க்கும் மேற்பட்ட அன்பளிப்புப் பைகளை விநியோகம் செய்யும் சமூக உண்டியல்\n\n31 Jan 2021 - 5:45 am\n\n2\n\nmins read\n\nஅரீனா@அவர் தெம்பனிஸ் ஹப்பில் அன்பளிப்புப் பைகளைத் தயார் செய்யும் தொண்டூழியர்கள். கிட்டத்தட்ட 500 தொண்டூழியர்கள் இந்தத் திட்டத்தில் ஈடுபட்டனர். அன்பளிப்புப் பைகள் விநியோகத்தை சமூக, குடும்ப மேம்பாட்டு அமைச்சர் மசகோஸ் ஸுல்கிஃப்லி நேற்று தொடங்கிவைத்தார். படம்: சமூக உண்டியல் ஃபேஸ்புக்  -\n\nசீனப் புத்­தாண்டை முன்­னிட்டு வசதி குறைந்த முதி­யோ­ருக்­கும் குடும்­பங்­க­ளுக்­கும் 6,700க்கும் மேற்­பட்ட அன்­ப­ளிப்­புப் பைகளை சமூக உண்­டி­யல் விநி­யோ­கம் செய்­ய­வி­ருக்­கிறது.\n\nஃபு டாய் என்று அழைக்­கப்­படும் அந்த அன்­பு­ளிப்­புப் பைகளில் வீட்­டுக்­குத் தேவை­யான அத்­தி­யா­வ­சி­யப் பொருட்­களும் உண­வுப் பொருட்­களும் இருக்­கும். ஃபு டாய் என்­பது ஆசி­யும் மகிழ்ச்­சி­யும் நிறைந்த பைகள் என்று பொருள்.\n\nஎட்­டா­வது ஆண்­டாக இந்த முயற்­சி­யில் சமூக உண்­டி­யல் இறங்­கி­யுள்­ளது. இந்த ஆண்­டுக்­கான திட்­டம் ஹார்ட்­வார்­மர்ஸ் எனும் தொண்­டூ­ழிய குழு­வு­டன் இணைந்து நடத்­தப்­ப­டு­கிறது.\n\nஅரீனா@அவர் தெம்­ப­னிஸ் ஹப்­பில் கடந்த வியா­ழக்­கி­ழ­மை­யி­லி­ருந்து நேற்று வரை 500க்கும் மேற்­பட்ட தொண்­டூ­ழி­யர்­கள் அன்­ப­ளிப்­புப் பைக­ளைத் தயார் செய்­த­னர்.\n\n\"நிச்­ச­ய­மற்ற நிலை, புதிய சவால்­கள் ஆகி­ய­வற்றை கொவிட்-19 ஏற்­ப­டுத்­தி­யுள்­ளது. இருப்­பி­னும், நம்­மி­டையே இருக்­கும் வசதி குறைந்­தோ­ருக்கு ஆத­ரவு அளிக்க நல்ல வாய்ப்பு கிடைத்­துள்­ளது என்று திட்­டத்­துக்­குத் தலைமை தாங்­கிய திரு ஃபூ சே தாய் தெரி­வித்­தார்.\n\nஅன்­ப­ளிப்­புப் பை திட்­டத்தை வெற்றி பெற செய்த பங்­கா­ளி­கள், நன்­கொ­டை­யா­ளர்­கள், சமூ­கத்­தி­ன­ருக்கு அவர் நன்றி தெரி­வித்­தார். சவால்­களை எதிர்­கொள்­ப­வர்­க­ளின் வாழ்க்­கை­யில் ஒரு பெரிய மாற்­றத்தை அவர்­கள் கொண்டு வந்­துள்­ள­னர் என்­றார் அவர்.\n\n\"எங்­கள் சமூக சேவை திட்­டம் மூலம் பல­ன­டை­வோ­ருக்கு இம்­மா­தி­ரி­யான அன்­ப­ளிப்­புப் பைகளை விநி­யோ­கம் செய்ய நாங்­கள் பல­முறை முயன்­றுள்­ளோம். அன்­ப­ளிப்­புப் பைகளை விநி­யோ­கம் செய்­யும் சமூ­கத்­துக்கு நன்­றி­யைத் தெரி­வித்­துக்­கொள்­கி­றோம்,\" என்று கேர் கார்­னர் சிங்­கப்­பூ­ரின் குடும்ப, சமூ­கச் சேவை­க­ளின் வட­மேற்கு குழும இயக்­கு­நர் திரு இயன் பீட்­டர்­சன் கூறி­னார்.\n\nஅன்­ப­ளிப்­புப் பைகள் விநி­யோ­கத்தை சமூக, குடும்ப மேம்­பாட்டு அமைச்­சர் மச­கோஸ் ஸுல்­கி­ஃப்லி நேற்று தொடங்­கி­வைத்­தார். அவ­ரு­டன் தேசிய வளர்ச்சி அமைச்­சர் டெஸ்­மண்ட் லீ, கல்வி மற்­றும் சமு­தாய, குடும்ப மேம்­பாட்டு துணை அமைச்­சர் சுன் சூலிங் ஆகி­யோர் இருந்­த­னர்.\n\nஅரீனா@அவர் தெம்­ப­னிஸ் ஹப்­பில் அன்­ப­ளிப்­புப் பைகள் தயார் செய்­யப்­பட்ட இடத்­தில் தமது தெம்­ப­னிஸ் தொகு­தி­யைச் சேர்ந்த குடும்­பங்­க­ளுக்கு அன்­ப­ளிப்­புப் பைகளை அமைச்­சர் மச­கோஸ் வழங்­கி­னார்.\n\nஅன்­ப­ளிப்பு வழங்­கும் திட்­டத்­துக்­காக $2 மில்­லி­ய­னுக்­கும் அதி­க­மான நிதி­யைத் திரட்­டி­ய­தாக சமூக உண்­டி­யல் நேற்று அறி­வித்­தது. திரட்­டப்­பட்ட தொகை சமூக உண்­டி­ய­லு­டன் தொடர்­புள்ள 80க்கும் மேற்­பட்ட சமூக சேவை அமைப்­பு­க­ளுக்­குப் பயன்­ப­டுத்­தப்­படும்.\n\nஸ்டாண்­டர்ட் சார்­டர்ட் வங்கி, டெல்ஸ்ட்ரா சிங்­கப்­பூர் தொலை­தொ­டர்பு நிறு­வ­னம், எம்­டிஎம் சரு­மப் பரா­ம­ரிப்பு நிறு­வ­னம், லக்ஸ்­லெ­சி­கோன் சொகு­சுப் பொருள் நிறு­வ­னம் ஆகி­ய­வை திட்­டத்­துக்கு நன்­கொடை வழங்­கின.", "images": [{"image_url": "https://tamilmurasu.com.sg/singapore/story20210131-60521.html?w=825", "alt_text": "dc007b82-34bc-4a47-85d3-fe84bc607a15", "caption": "அரீனா@அவர் தெம்பனிஸ் ஹப்பில் அன்பளிப்புப் பைகளைத் தயார் செய்யும் தொண்டூழியர்கள். கிட்டத்தட்ட 500 தொண்டூழியர்கள் இந்தத் திட்டத்தில் ஈடுபட்டனர். அன்பளிப்புப் பைகள் விநியோகத்தை சமூக, குடும்ப மேம்பாட்டு அமைச்சர் மசகோஸ் ஸுல்கிஃப்லி நேற்று தொடங்கிவைத்தார். படம்: சமூக உண்டியல் ஃபேஸ்புக்  -"}]}
{"article_url": "https://tamilmurasu.com.sg/cinema/story20210131-60551.html", "site_title": "விஜய் சேதுபதி நடிப்பில் உருவாகிறது 'கடைசி விவசாயி'", "publish_date": "2021-01-31", "content": "விஜய் சேதுபதி நடிப்பில் உருவாகிறது 'கடைசி விவசாயி'\n\n31 Jan 2021 - 5:45 am\n\n2\n\nmins read\n\nமணிகண்டன் இயக்கத்தில் விஜய் சேதுபதி, யோகிபாபு, நல்லாண்டி நடிப்பில் உருவாகி இருக்கும் படம் 'கடைசி விவசாயி'. விவசாயம், விவசாயிகளை மையப்படுத்தி கதை அமைக்கப்பட்டுள்ளது. படங்கள்: ஊடகம் -\n\n1\n\nof\n\n2\n\nமணிகண்டன் இயக்கத்தில் விஜய் சேதுபதி, யோகிபாபு, நல்லாண்டி நடிப்பில் உருவாகி இருக்கும் படம் 'கடைசி விவசாயி'. விவசாயம், விவசாயிகளை மையப்படுத்தி கதை அமைக்கப்பட்டுள்ளது. படங்கள்: ஊடகம் -\n\n1\n\nof\n\n2\n\nமணிகண்டன் இயக்கத்தில் விஜய் சேதுபதி, யோகிபாபு, நல்லாண்டி நடிப்பில் உருவாகி இருக்கும் படம் 'கடைசி விவசாயி'. விவசாயம், விவசாயிகளை மையப்படுத்தி கதை அமைக்கப்பட்டுள்ளது. படங்கள்: ஊடகம் -\n\n1\n\nof\n\n2\n\nமணிகண்டன் இயக்கத்தில் விஜய் சேதுபதி, யோகிபாபு, நல்லாண்டி நடிப்பில் உருவாகி இருக்கும் படம் 'கடைசி விவசாயி'. விவசாயம், விவசாயிகளை மையப்படுத்தி கதை அமைக்கப்பட்டுள்ளது. படங்கள்: ஊடகம் -\n\n1\n\nof\n\n2\n\nமணிகண்டன் இயக்கத்தில் விஜய் சேதுபதி, யோகிபாபு, நல்லாண்டி நடிப்பில் உருவாகி இருக்கும் படம் 'கடைசி விவசாயி'. விவசாயம், விவசாயிகளை மையப்படுத்தி கதை அமைக்கப்பட்டுள்ளது. படங்கள்: ஊடகம் -\n\n1\n\nof\n\n2\n\nமணிகண்டன் இயக்கத்தில் விஜய் சேதுபதி, யோகிபாபு, நல்லாண்டி நடிப்பில் உருவாகி இருக்கும் படம் 'கடைசி விவசாயி'. விவசாயம், விவசாயிகளை மையப்படுத்தி கதை அமைக்கப்பட்டுள்ளது.\n\nசமுதாய அக்கறையோடு உருவாகும் படைப்பு என்றாலும் ரசிகர்களின் ரசனைக்கு ஏற்றவாறு நகைச்சுவை, காதல் உள்ளிட்ட அம்சங்களும் இடம்பெற்றுள்ளன. இளையராஜா இசையமைக்கும் இப்படத்திற்கு அயனகா போஸ் ஒளிப்பதிவு செய்துள்ளார். படத்தொகுப்பு பணிகளை பி.அருண்குமார் கவனிக்கிறார். \"கதைப்படி நல்லாண்டி ஏற்றுள்ள கதாபாத்திரத்துக்குத்தான் முக்கியத்துவம் அதிகம். அதேசமயம் விஜய் சேதுபதி தனது பாத்திரத்தின் மூலம் ரசிகர்களை நிச்சயம் கவர்வார்,\" என்கிறார் இயக்குநர் மணிகண்டன்.\n\nசந்தானம் படங்கள் அடுத்தடுத்து வெளியீடு\n\n'பாரிஸ் ஜெய­ராஜ்', 'சபா­பதி', 'கொரோனா குமார்' என அடுத்­தடுத்து புதுப்­ப­டங்­களில் நாய­க­னாக நடித்து வரு­கி­றார் சந்­தா­னம்.\n\nஇந்­நி­லை­யில் அவர் ஏற்­கெ­னவே நடித்து முடித்­துள்ள 'சர்­வர் சுந்­த­ரம்', 'டிக்­கி­லோனா' ஆகிய இரு படங்­களும் விரைவில் வெளி­யாக உள்­ளன. 'சர்­வர் சுந்­த­ரம்' படம் மூன்று ஆண்­டு­க­ளுக்கு முன்பே முடிந்­து­விட்­டது. எனி­னும் ஆனந்த் பால்கி இயக்­கிய இப்­ப­டம் பல்­வேறு சிக்­கல்­க­ளால் உரிய நேரத்­தில் வெளி­யா­க­வில்லை.\n\nஇந்­நி­லை­யில் அனைத்­துப் பிரச்­சி­னை­க­ளை­யும் கடந்து இப்­ப­டம் வெளி­யாக உள்­ளது.\n\nஇதற்­கி­டையே சந்­தா­னம் மூன்று கதா­பாத்­திரங்­களில் நடித்­துள்ள 'டிக்­கி­லோனா' பட­மும் ரசி­கர்­கள் மத்­தி­யில் எதிர்­பார்ப்பை ஏற்­ப­டுத்தி உள்­ளது.\n\nஇதில் இந்­திய அணி­யின் சுழற்­பந்து வீச்­சா­ளர் ஹர்­ப­ஜன் சிங் நடித்­துள்­ளார். இறு­திக்­கட்­டப் பணி­கள் நடை­பெற்று வரு­கின்­றன.\n\n'இதற்­குத்­தானே ஆசைப்­பட்­டாய் பால­கு­மாரா' படத்­தின் இரண்­டாம் பாக­மாக உரு­வா­கும் 'கொரோனா குமார்' படத்­தி­லும் சந்­தா­னத்தை நாய­க­னாக ஒப்­பந்­தம் செய்­துள்­ள­னர்.\n\n'சபாபதி' படத்தில் திக்குவாய் பிரச்சினை உள்ள இளையராக நடிக்கிறார் சந்தானம். இப்படம் வரும் ஏப்ரல் மாதம் வெளியீடு காண உள்ளது.\n\n'பாரிஸ் ஜெயராஜ்' படத்தை பிப்ரவரியில் வெளியிட உள்ளனராம். சந்தோஷ் நாராயணன் இசையமைத்துள்ள இப்படத்தில் சந்தானம் ஜோடியாக அனேகா சோடி, சஷ்டிகா ஆகிய இருவரும் நாயகிகளாக நடித்துள்ளனர்.\n\nஅடுத்தடுத்து படங்கள் வெளியாக இருப்பதால் சந்தானம் தரப்பினர் உற்சாகத்தில் உள்ளனர்.", "images": [{"image_url": "https://tamilmurasu.com.sg/cinema/story20210131-60551.html?w=825", "alt_text": "06d1dab1-33a9-48ea-9c71-ad37d5a4d04a", "caption": "மணிகண்டன் இயக்கத்தில் விஜய் சேதுபதி, யோகிபாபு, நல்லாண்டி நடிப்பில் உருவாகி இருக்கும் படம் 'கடைசி விவசாயி'. விவசாயம், விவசாயிகளை மையப்படுத்தி கதை அமைக்கப்பட்டுள்ளது. படங்கள்: ஊடகம் - 1 of 2"}]}
{"article_url": "https://tamilmurasu.com.sg/world/story20210130-60510.html", "site_title": "மலேசியா, இந்தோனீசியாவில் புதிய உச்சத்தை எட்டிய தினசரி கிருமித்தொற்று எண்ணிக்கை", "publish_date": "2021-01-30", "content": "மலேசியா, இந்தோனீசியாவில் புதிய உச்சத்தை எட்டிய தினசரி கிருமித்தொற்று எண்ணிக்கை\n\n30 Jan 2021 - 8:54 pm\n\n1\n\nmins read\n\nஇந்தோனீசியாவின் ஜகார்த்தாவில் பொதுமக்களுக்கு கொவிட்-19 பரிசோதனை செய்யப்படுகிறது. படம்: இபிஏ -\n\nமலேசியா, இந்தோனீசியாவில் புதிய உச்சமாக அதிக அளவிலான கிருமித்தொற்று சம்பவங்கள் இன்று (ஜனவரி 30) பதிவாகியுள்ளன.\n\nஇந்தோனீசியாவில் இன்று ஒரே நாளில் 14,518 கிருமித்தொற்று சம்பவங்கள் பதிவாகியுள்ளன. அதனையடுத்து, அங்கு இதுவரை 1.06 மில்லியன் பேருக்கு கிருமி தொற்றியுள்ளது. தென்கிழக்கு ஆசிய நாடுகளிலேயே ஆக அதிக எண்ணிக்கை இது.\n\nஇன்று புதிதாக 210 பேர் கொவிட்-19ஆல் உயிரிழந்ததையடுத்து, அங்கு இதுவரை 29,728 பேர் தொற்றுக்குப் பலியாகியுள்ளனர்.\n\nஇதற்கிடையே, மலேசியாவில் இன்று புதிதாக 5,728 பேருக்கு கொவிட்-19 பதிவானது. இரண்டாவது நாளாக அங்கு கிருமித்தொற்று எண்ணிக்கை ஐயாயிரத்தைத் தாண்டியுள்ளது. நேற்று அங்கு 5,725 பேருக்கு தொற்று உறுதியானது.\n\nஇதுவரை அங்கு 209,661 பேருக்கு தொற்று உறுதி செய்யப்பட்டுள்ளது. மலேசியாவில் இன்று 13 பேர் கொவிட்-19ஆல் உயிரிழந்த நிலையில் அங்கு இதுவரை 746 பேர் கிருமித்தொற்றுக்குப் பலியாகினர்.\n\nஇந்தோனீசியாவில் 2 வாரங்களுக்கு முன்பு தொடங்கி இதுவரை 250,000 சுகாதாரப் பணியாளர்களுக்கு கொவிட்-19 முதல் டோஸ் தடுப்பூசி போடப்பட்டுள்ளது.\n\nநாள் ஒன்றுக்கு சுமார் 1 மில்லியன் பேருக்கு தடுப்பூசி போட அந்நாட்டு அரசாங்கம் திட்டம் கொண்டுள்ளது.\n\nமலேசியாவில் தடுப்பூசி போடும் பணி அடுத்த மாதம் தொடங்கும் என்று எதிர்பார்க்கப்படுகிறது.\n\nகுறிப்புச் சொற்கள்\n\nமலேசியா\n\nஇந்தோனீசியா", "images": [{"image_url": "https://tamilmurasu.com.sg/world/story20210130-60510.html?w=825", "alt_text": "5604932a-329f-446a-891d-55e954fab59c", "caption": "இந்தோனீசியாவின் ஜகார்த்தாவில் பொதுமக்களுக்கு கொவிட்-19 பரிசோதனை செய்யப்படுகிறது. படம்: இபிஏ -"}]}
{"article_url": "https://tamilmurasu.com.sg/singapore/story20210131-60517.html", "site_title": "2021- மாதர் கொண்டாட்ட ஆண்டாக அறிவிப்பு", "publish_date": "2021-01-31", "content": "2021- மாதர் கொண்டாட்ட ஆண்டாக அறிவிப்பு\n\n31 Jan 2021 - 5:45 am\n\n2\n\nmins read\n\nபெண்களுக்கான பொறுப்புகள் தொடர்பிலான மனப்போக்கு மாற்றத்தைச் சாதிப்பது முக்கிய பிரச்சினையாக உள்ளது.படம்: ஸ்ட்ரெய்ட்ஸ் டைம்ஸ் -\n\n2021ஆம் ஆண்டை எஸ்ஜி மாதர் கொண்­டாட்ட ஆண்­டாக சமுதாய, குடும்ப மேம்பாட்டு அமைச்சு பிர­க­ட­னப்­ப­டுத்­தும் என்று பிர­த­மர் லீ சியன் லூங் ஃபேஸ்புக் பக்­கத்­தில் தெரி­வித்­தார்.\n\nசிங்­கப்­பூரை கட்டி உரு­வாக்கு­வ­தில் கடந்த காலத்­தி­லும் இப்­போ­தும் பெண்­கள் ஆற்­றி­வரும் தொண்­டை அங்­கீ­க­ரித்து கொண்­டா­டு­வ­தோடு சமூ­கத்­தில் பெண்­கள் வகிக்­கும் மிக முக்­கிய பங்கையும் இந்த எஸ்ஜி இயக்­கம் அங்­கீ­க­ரிக்­கிறது என்று பிர­த­மர் தெரி­வித்­துள்­ளார்.\n\nபெண்­க­ளுக்குச் சரி­ச­ம­மான சமூ­கத்தை உரு­வாக்­கு­வது தொடர்ந்து இடம்­பெ­றும் முயற்சி என்­பதைச் சுட்­டிக்­காட்­டிய பிர­த­மர், வீட்­டி­லும் வேலை­யி­டத்­தி­லும் சமூகத்தி­லும் கடந்த பல ஆண்டு­களாக நாம் முன்­னேற்­றத்­தைச் சாதித்து இருக்­கி­றோம் என்­றார்.\n\nஇருந்­தா­லும் மனப்­போக்கை மேலும் மாற்ற வேண்­டிய தேவை இருப்­ப­தா­க­வும் அவர் தெரி­வித்­தார். 'சிங்­கப்­பூர் மாதர் மேம்­பாட்­டுக் கலந்­து­ரை­யா­ட­ல் தொடரின்' நோக்­கம் இன்­னும் சிறந்த முறை­யில் மாதர்­க­ளுக்கு எப்­படி ஆத­ரவு அளிக்­க­லாம் என்­பதை நாம் புரிந்­து­கொள்­வ­தா­கும் என்று அவர் தெரி­வித்­தார்.\n\nபெண்­கள் தங்­கள் விருப்­பங்­களை நிறை­வேற்­றிக்­கொள்­ளும் ஆற்­றலை அவர்­க­ளி­டம் ஏற்­ப­டுத்­தித் தரு­வ­தும் இதன் நோக்­கம் என்றாரவர்.\n\nஇத­னி­டையே, நேற்று மெய்­நிகர் கலந்­து­ரை­யா­டல் ஒன்­றில் கலந்­து­கொண்ட சமு­தாய, குடும்ப மேம்­பாட்டு அமைச்­சர் மச­கோஸ் ஸுல்­கி­ஃப்லி அத­னை­யொட்டி செய்­தி­யா­ளர்­க­ளி­டம் பேசி­னார்.\n\nதமது அமைச்சு 2021ஆம் ஆண்டை எஸ்ஜி மாதர் கொண்­டாட்ட ஆண்­டா­கப் பிர­க­ட­னப்­படுத்தி இருப்­ப­தா­க அப்­போது அவர்0 தெரி­வித்­தார்.\n\n\"சமூ­கத்­தில் பல­வி­த­மான பொறுப்­பு­களை ஏற்று தொண்­டாற்றி வரும் மாதரை நாம் போற்றி கொண்­டா­டு­வோம். அதோடு, மாதரின் முன்­னேற்­றத்­துக்கு ஆத­ரவு அளிக்­கும் ஆட­வர்­க­ளை­யும் கொண்­டா­டு­வோம்,\" என அமைச்­சர் கூறினார்.\n\nசிங்­கப்­பூ­ரில் பெண்­களைப் பாதிக்­கக்­கூ­டிய அம்­சங்­களை மறு­ப­ரி­சீ­லனை செய்­யப்­போ­வ­தாக அர­சு சென்ற ஆண்டு அறி­வித்­தது. அந்த மறு­ப­ரி­சீ­ல­னை­யின் முக்­கிய அங்­க­மாக கலந்­து­ரை­யா­டல் கூட்­டத்தொடருக்கு ஏற்­பாடு செய்­யப்­பட்டு உள்­ளது.\n\n'சிங்­கப்­பூர் மாதர் மேம்­பாட்­டுக் கலந்­து­ரை­யா­டல்' என்று குறிப்­பிடப்­படும் அந்­தத் தொடர் சென்ற ஆண்டு செப்­டம்­ப­ரில் தொடங்­கி­யது. அதன்மூலம் திரட்­டப்­படும் தக­வல்­கள், யோச­னை­கள் எல்­லாம் ஒரு வெள்ளை அறிக்­கை­யாக நாடா­ளு­மன்­றத்­தில் இந்த ஆண்டு பிற்­ப­கு­தி­யில் தாக்­கல் செய்யப்படும்.\n\nசிங்­கப்­பூ­ரில் மாதர்­ தொடர்ந்து முன்­னேற்­றம் காண்­பதற்­கான பரிந்­து­ரை­கள் அந்த வெள்ளை அறிக்­கை­யில் இடம்­பெற்று இருக்­கும்.\n\nகலந்­து­ரை­யா­டல் தொட­ரும் வெள்ளை அறிக்­கை­யும் இங்கு மாதர்­ மேலும் முன்­னேற்­றம் காண்­ப­தற்­காக தீர்­வு­களை உரு­வாக்கி அவற்றை நடை­மு­றைப்­படுத்த உத­வும் என்று திரு மசகோஸ் குறிப்­பிட்­டார்.\n\nஇந்த ஆண்டு முழு­வ­தும் எஸ்ஜி மாதர் இயக்­கத்­தின் பகுதி­யாக பல கொண்­டாட்­டங்­க­ளுக்­கும் நட­வ­டிக்­கை­க­ளுக்­கும் அமைச்சு ஏற்­பாடு செய்­யும்.", "images": [{"image_url": "https://tamilmurasu.com.sg/singapore/story20210131-60517.html?w=825", "alt_text": "163bcf03-5dcd-4ffa-b3dd-9752fb2d2717", "caption": "பெண்களுக்கான பொறுப்புகள் தொடர்பிலான மனப்போக்கு மாற்றத்தைச் சாதிப்பது முக்கிய பிரச்சினையாக உள்ளது.படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/cinema/story20210131-60550.html", "site_title": "கபடி வீரர் ஆகிறார் துருவ்", "publish_date": "2021-01-31", "content": "கபடி வீரர் ஆகிறார் துருவ்\n\n31 Jan 2021 - 5:45 am\n\n3\n\nmins read\n\n-\n\nவிக்­ரம் மகன் துருவ்­வும் தனது அடுத்த படத்­துக்­குத் தயா­ராகி உள்­ளார். இம்­முறை மாரி செல்­வ­ராஜ் இயக்­கம், பா. ரஞ்­சித் தயா­ரிப்பு என பல­மான கூட்­ட­ணி­யு­டன் அவர் கள­மி­றங்­கு­கி­றார்.\n\nஇதில் அவ­ருக்கு கபடி வீரர் வேட­மாம். தனது கதா­பாத்­தி­ரத்­துக்­காக இப்­போதே கபடி பயிற்சியைத் தொடங்கி உள்­ளார்.\n\n\"இது ஒரு விளை­யாட்டு வீர­னின் கதையை மையப்­ப­டுத்தி உரு­வா­கும் படம். சிறு வயது முதல் சாதிக்­கத் துடிக்­கும் ஒரு கபடி வீரன் எத்­த­கைய சோத­னை­க­ளை­யும் வேத­னை­க­ளை­யும் மன­தில் சுமந்து இறு­தி­யில் தாய்­நாட்­டுக்­காக சாதித்­துக் காட்­டு­கி­றான் என்­பதை விரி­வாக அல­சும் வகை­யில் காட்­சிப்­ப­டுத்த உள்­ளோம்,\" என்­கி­றார் மாரி செல்­வ­ராஜ்.\n\nதமிழ் சினி­மா­வில் இது­வரை இப்­ப­டிப்­பட்ட விளை­யாட்டு சார்ந்த படைப்பு வெளி­வந்­த­தில்லை என்று சொல்­லும் வகை­யில் இந்­தப் படம் இருக்­கு­மாம். ஏதோ ஒரு சிறிய ஊரில் பிறக்­கும் கதா­நா­ய­கன் தனது திற­மை­யால் தேசிய விளை­யாட்­டுப் போட்­டி­யில் சாதித்து அதைத் தொடர்ந்து ஆசிய விளை­யாட்­டுப் போட்­டி­யில் நாட்­டுக்­காக தங்­கப் பதக்­கம் பெறு­வ­து­தான் படத்­தின் கதை.\n\nவிளை­யாட்டு வீரர் கதா­பாத்­தி­ரம் என்­ப­தால் நிறைய மெனக்­கெட வேண்­டி­யி­ருக்­கும் என்று துருவ்­வி­டம் தொடக்­கத்­தி­லேயே கூறி­விட்­டா­ராம் மாரி. மேலும் இப்­போதே கபடி பயிற்­சி­யைத் தொடங்கிவிட வேண்­டும் என்­றும் கூறி­யுள்­ளார்.\n\nஇந்­நி­லை­யில், இந்­தப் படத்­துக்­காக உற்­சா­கத்­து­டன் தயா­ராகி வரு­வ­தாக துருவ் தரப்­பும் தெரி­வித்­துள்­ளது.\n\n\"நம் இலக்கை அடை­வ­தற்­கான முயற்­சி­யில் கலை மீதான அர்ப்­ப­ணிப்­பு­தான் மிக முக்­கி­யம் என்று என் தந்தை சொல்­லி­யி­ருக்­கி­றார். இந்த அர்ப்­ப­ணிப்பு உடைய இரு­வ­ரு­டன் இணைந்து பணி­யாற்­று­வது மகிழ்ச்சி தரு­கிறது,\" என்று துருவ் விக்­ரம் தமது சமூக வலைத்­த­ளப் பதிவு ஒன்­றில் குறிப்­பிட்­டுள்­ளார்.\n\nபா.ரஞ்­சித் திரைப்­ப­டங்­களை இயக்­கு­வ­து­டன் தனது நீலம் நிறு­வ­னம் மூலம் தயா­ரிக்­க­வும் செய்­கி­றார். இந்­நி­லை­யில் அவர் வேறு சில நிறு­வ­னங்­க­ளு­டன் இணைந்து புதி­தாக ஐந்து படங்­க­ளைத் தயா­ரிக்­கத் திட்­ட­மிட்­டுள்­ளார். அவற்­றுள் இரண்டு படங்­க­ளுக்­கான பணி­கள் தொடங்­கி­விட்­டன.\n\nஇந்­நி­லை­யில், தனது முன்­னாள் உதவி இயக்­கு­ந­ரான மாரி செல்­வ­ராஜை வைத்து துருவ் நாய­க­னாக நடிக்­கும் படத்தை தயா­ரிக்­கி­றார் ரஞ்­சித். இது­கு­றித்து அதி­கா­ர­பூர்­வ­மாக அறி­விக்­கப்­பட்­டுள்­ளது.\n\n'பரி­யே­றும் பெரு­மாள்', 'இரண்­டாம் உல­கப் போரின் கடைசி குண்டு' ஆகிய படங்­களை இயக்­கி­யுள்ள மாரி செல்­வ­ராஜ், தற்­போது தனுஷை வைத்து 'கர்­ணன்' படத்தை இயக்கி முடித்­துள்­ளார்.\n\nஇதை­ய­டுத்து துருவ் விக்­ர­முக்கு ஏற்ப இள­மைத் துள்­ள­லும் சமு­தா­யத்­துக்கு ஏற்ற கருத்­து­க­ளு­ட­னும் கூடிய கதையை அவர் அமைத்­தி­ருப்­ப­தா­கக் கூறப்­ப­டு­கிறது.\n\nஇதற்­கி­டையே துருவ்­வை­யும் கவு­தம் கார்த்­திக்­கை­யும் வைத்து படம் எடுக்க பிர­பல இயக்­கு­நர் ஒரு­வர் முயற்சி மேற்­கொண்டு வரு­வ­தா­கக் கூறப்­ப­டு­கிறது.\n\nஇந்த இரு வாரிசு நடி­கர்­க­ளை­யும் 'அக்னி நட்­சத்­தி­ரம்' பாணி­யில் உள்ள கதை­யில் நடிக்கவைக்க அவர் திட்­ட­மிட்­டுள்­ள­தா­கத் தக­வல்.\n\nஇது­கு­றித்து இரு­தரப்­பி­ன­ரி­ட­மும் அவர் பேச்­சு­வார்த்தை நடத்தி உள்­ள­தா­க­வும் இன்­னும் சாத­க­மான பதில் கிடைக்­க­வில்லை என்­றும் ஒரு தக­வல் உலா வரு­கிறது.\n\nதுருவ் இப்­போ­தைக்கு தனி நாய­க­னாக நடிப்­ப­தில் மட்­டுமே விருப்­பம் கொண்­டுள்­ளா­­ராம்.\n\nஆனால் கவு­தம் கார்த்­திக் இரு நாய­கர்­கள் உள்ள படத்­தில் நடிப்­ப­தில் தமக்கு எந்­த­வி­த தயக்கமும் இல்லை என்று ஏற்­கெ­னவே கூறி­யுள்­ளார்.\n\nஇரண்டு வெற்­றிப் படங்­க­ளி­லா­வது நடித்த பிற­கு­தான் இது குறித்து துருவ் முடி­வெ­டுப்­பார் எனத் தக­வல்.", "images": [{"image_url": "https://cassette.sphdigital.com.sg/image/tamilmurasu/c20152cda808ef773d887258aea8518a950e01c16d09bb183bbf0070f279d39e?w=825", "alt_text": "037ebdd3-2499-4a28-b48b-250fe6ea2085", "caption": "-"}]}
{"article_url": "https://tamilmurasu.com.sg/world/story20210130-60509.html", "site_title": "காஸ்வேயில் வேலை நேரத்தை நீட்டிக்கக் கோரும் மலேசிய சரக்கு வாகன ஓட்டுநர்கள்", "publish_date": "2021-01-30", "content": "காஸ்வேயில் வேலை நேரத்தை நீட்டிக்கக் கோரும் மலேசிய சரக்கு வாகன ஓட்டுநர்கள்\n\n30 Jan 2021 - 8:41 pm\n\n2\n\nmins read\n\nபடம்: வான் பாவ் -\n\nமலேசியாவிலிருந்து சிங்கப்பூருக்கு வரும் சரக்கு வாகனங்களின் ஓட்டுநர்களுக்கு கொவிட்-19 பரிசோதனை கட்டாயமாக்கப்பட்டிருப்பதை அடுத்து, இரு நாடுகளுக்கிடையிலான தரைவழி எல்லைப் பகுதியில் போக்குவரத்து நெரிசல் வெகுவாக அதிகரித்துள்ளது.\n\nசிங்கப்பூர், ஜோகூர்பாரு இடையிலான எல்லைப் பகுதியில் இரண்டாம் இணைப்பு 24 மணி நேரமும் செயல்படும் நிலையில், காஸ்வே காலை 7 முதல் இரவு 7 மணிவரை 12 மணி நேரம் மட்டுமே செயல்படுகிறது என ஜோகூர் டிரக்கிங் சங்கத் தலைவர் நோவன் ஹிங் தெரிவித்தார்.\n\nஅதனால், காஸ்வேயில் வேலை நேரத்தை நீட்டிக்கும்படி சரக்கு வாகனங்களின் ஓட்டுநர்கள் கோரிக்கை வைத்துள்ளனர். இரு நாட்டு அரசாங்கங்களும் இந்த கோரிக்கைக்கு செவிமடுக்கும் என சரக்கு வாகன ஓட்டுநர்கள் நம்பிக்கை தெரிவித்துள்ளனர்.\n\nமலேசியாவில் கடந்த மார்ச் மாதத்தில் நடமாட்டக் கட்டுப்பாட்டு ஆணை விதிக்கப்பட்டது முதலே காஸ்வே, இரண்டாம் இணைப்பு வழியாக டிரக், லாரி போன்றவற்றின் போக்குவரத்து தொடர்ந்து அனுமதிக்கப்பட்டிருந்தாலும் நெரிசல் அங்கு பெரும் பிரச்சினையாகவே இருந்து வருகிறது.\n\nகடந்த ஏப்ரல் மாதம் முதல் காஸ்வேயின் வேலை நேரம் 12 மணி நேரமாகக் குறைக்கப்பட்டுள்ளது. பாலத்தைப் பயன்படுத்தும் வாகனங்களின் எண்ணிக்கை குறைவாக இருந்ததே அதற்குக் காரணம்.\n\nஆயினும் கடந்த செப்டெம்பர் முதல் காஸ்வே, இரண்டாம் இணைப்பு ஆகியவற்றைப் பயன்படுத்தும் வாகனங்களின் எண்ணிக்கை அதிகரித்துள்ளது.\n\nசீனப் புத்தாண்டு நெருங்கி வருவதால், அந்தப் பாதைகளைப் பயன்படுத்தும் வாகனங்களின் எண்ணிக்கை இன்னும் அதிகரிக்கக்கூடும் என்று எதிர்பார்க்கப்படுகிறது.\n\nவாகன நெரிசல் காரணமாக அண்மைய நாட்களில் 8 முதல் 10 மணி நேரம் வரை ஓட்டுநர்கள் காத்திருக்க வேண்டிய சூழல் நிலவுவதாகக் கூறப்படுகிறது.\n\nமலேசியாவிலும் சிங்கப்பூரிலும் அண்மையில் கொவிட்-19 பரிசோதனை, தனிமைப்படுத்தல் நடவடிக்கைகள் தீவிரப்படுத்தப்பட்டிருப்பதும் இந்தத் தாமதத்துக்குக் காரணமாகக் கூறப்படுகிறது.\n\nமேலும், வாகன ஓட்டுநர்கள் நீண்ட நேரம் காத்திருக்கும்போது பயன்படுத்துவதற்காக தற்காலிக கழிவறைகள் போன்ற வசதிகளையும் அதிகாரிகள் செய்து கொடுத்தால் நல்லது என்கின்றனர் வாகன ஓட்டிகள்.\n\nகுறிப்புச் சொற்கள்\n\nசிங்கப்பூர்\n\nமலேசியா", "images": [{"image_url": "https://tamilmurasu.com.sg/world/story20210130-60509.html?w=825", "alt_text": "da3174a9-042c-4788-9ccf-94a305e17b49", "caption": "படம்: வான் பாவ் -"}]}
{"article_url": "https://tamilmurasu.com.sg/singapore/story20210131-60516.html", "site_title": "பள்ளிவாசல்களின் பாதுகாப்பு, புனிதம் தொடர முயற்சிகள்", "publish_date": "2021-01-31", "content": "பள்ளிவாசல்களின் பாதுகாப்பு, புனிதம் தொடர முயற்சிகள்\n\n31 Jan 2021 - 5:45 am\n\n2\n\nmins read\n\nசிங்கப்பூரில் உள்ள பள்ளிவாசல்கள் 2017 முதலே தங்கள் அவசரகால ஆயத்தநிலை ஆற்றலைப் பலப்படுத்தி வந்துள்ளதாக முயிஸ் அமைப்பு தெரிவித்து உள்ளது. ஸ்ட்ரெய்ட்ஸ் டைம்ஸ் கோப்புப்படம் -\n\nசிங்­கப்­பூ­ரில் உள்ள பள்­ளி­வா­சல்கள் பாது­காப்­பு­டன் புனி­த­மிக்க இடங்­களாக தொடர்ந்து இருந்து வரும் என்று முஸ்­லிம் தலை­வர்­கள் மறு­உறுதி தெரி­வித்து இருக்­கி­றார்­கள் என்­றா­லும் தங்­க­ளு­டைய அவ­ச­ர­கால ஆயத்தநிலை ஆற்றலைப் பள்­ளி­வா­சல்­கள் தொடர்ந்து பலப்­படுத்தி வரும் என்று சிங்­கப்­பூர் இஸ்­லா­மிய சமய மன்­றம் (முயிஸ்) தெரி­வித்­துள்­ளது.\n\nபள்­ளி­வா­சல் நிர்­வா­கச் சபை உறுப்­பி­னர்­க­ளின் நிகழ்ச்சி ஒன்­றில் உரை­யாற்­றிய முயிஸ் அமைப்­பின் தலைமை நிர்­வா­கி­யான ஈசா மசூது, இதர அமைப்­பு­க­ளு­டன் சேர்ந்து சமூ­கத்­துக்­குச் சேவை­யாற்­றும் முயற்­சி­களை தீவி­ரப்­ப­டுத்­தும்­படி பள்­ளி­வா­சல் தலை­வர்­களை வலி­யு­றுத்­தி­க் கேட்டுக்கொண்டார்.\n\nநம்­ பள்­ளி­வா­சல்­கள் நம் பிள்ளை­க­ளுக்­கும் பெற்­றோ­ருக்­கும் குடும்­பத்­திற்­கும் நண்­பர்­களுக்கும் அக்­கம்­பக்­கத்­தி­ன­ருக்­கும் தொடர்ந்து பாது­காப்­பான, புனி­த­மான இட­மா­கத் திகழ்­வதை உறு­திப்­ப­டுத்­து­வ­தில் பள்­ளி­வா­சல் தலை­வர்­கள் உயிர்­நா­டி­யாக பணி­யாற்று­வதாக அவர் குறிப்­பிட்­டார்.\n\n\"வருங்­கா­லத்­தி­லும் நாம் தொடர்ந்து நமது அவ­ச­ர­கால ஆயத்­த­நிலை ஆற்­றலை மிக முக்­கி­ய­மா­கக் கருதி பலப்­ப­டுத்தி வரு­வோம்,\" என்றார் திரு ஈசா.\n\nடன்­லப் ஸ்தி­ரீட்­டில் புதுப்­பிக்­கப்­பட்டு உள்ள அப்­துல் கஃபூர் பள்ளி­வா­ச­லில் அவர் உரை­யாற்­றி­னார்.\n\nஇங்­குள்ள பள்­ளி­வா­சல்­கள் தங்­க­ளு­டைய அவ­ச­ர­கால ஆயத்­த­நிலை ஆற்­றல்­களை 2017 முதலே பலப்­ப­டுத்தி வந்­தி­ருப்­ப­தாக முயிஸ் அமைப்பு தெரி­வித்­துள்­ளது.\n\nபயிற்­சி­கள், அவ­ச­ர­கால பயிற்சி­கள் ஒரு­பு­றம் இருக்க, பள்­ளி­வாசல்­களில் பாது­காப்பு மிரட்­டல்­களைக் கண்­கா­ணிக்­கும் வகை­யில் தனிப்­பட்­ட­வர்­க­ளைத் திரட்­டும் ஒருங்­கிணைந்த முறை ஒன்­றும் நடப்­பில் இருந்து வரு­கிறது.\n\nஅனைத்­து­வகை பயங்­க­ர­வாதத்தை­யும் வன்­செ­யல்­க­ளை­யும் சமூ­கம் கண்­டிப்­ப­தாகவும் சமூ­கத்­தில் பிள­வு­களை ஏற்­ப­டுத்­து­வதை நோக்­க­மா­கக் கொண்ட அத்­த­கைய செயல்­க­ளுக்கு எந்த சம­யத்­தி­லும் இட­மில்லை என்றும் திரு ஈசா குறிப்­பிட்­டார்.\n\nபல சமய சமூ­கங்­களுக்­கி­டையே அணுக்­க­மான பிணைப்பை அவர் மறு­உ­று­திப்­படுத்­தி­னார்.\n\nசிங்­கப்­பூ­ரில் உள்ள இரண்டு பள்­ளி­வா­சல்­களில் முஸ்­லிம்­க­ளுக்கு எதி­ராக தாக்­கு­தல்­களை நடத்த 16 வயது இளை­ஞர் ஒரு­வர் திட்­ட­மிட்டு இருந்­த­தாக தெரி­ய­வந்­ததை அடுத்து முயிஸ் தலைமை நிர்­வாகி­யின் இந்­தச் செய்தி இடம்­பெற்று இருக்­கிறது.\n\nஇந்­திய வம்­சா­வ­ளி­யைச் சேர்ந்த அந்த சிங்­கப்­பூர் இளை­ஞர், புரா­டெஸ்­டன்ட் கிறிஸ்­துவர்.\n\n\"அவர் கைது­ செய்­யப்­பட்ட தக­வல் வெளி­யான பிறகு நாங்­கள் எங்­கள் பள்­ளி­வா­சல்­க­ளுக்கு கிறிஸ்துவ தலை­வர்­களை அழைத்து தோழமை உணர்வை மறு­உ­று­திப்­படுத்­தி­னோம். வன்­செ­யல் மிரட்­டல்­கள் நம்மைப் பிரித்­து­வி­டாது என்­பதை அதன்­மூ­லம் வெளிப்­படுத்­தி­னோம்,\" என்று திரு ஈஷா குறிப்­பிட்­டார்.\n\n\"இத்­த­கைய திட்­ட­மி­டப்­பட்ட சதித்­திட்­டம் போல் நம்­ சமூ­கத்­திற்கு மிரட்­டல் விடுக்­கப்­படும் போது நாம் ஐக்­கி­யத்தை பலப்­படுத்தி ஒன்­றி­ணைய வேண்­டும்.\n\n\"வெறுப்­பு­ணர்வை உண்­டு­பண்­ணும் செய்திகள் நம்மை பிரித்­து­விட ஒரு­போ­தும் அனு­ம­தித்­து­வி­டக் கூடாது,\" என்று திரு ஈஷா வலி­யு­றுத்­திக் கூறி­னார்.\n\nமூன்று பள்­ளி­வா­சல்­க­ளைச் சேர்ந்த 39 தொண்­டூ­ழி­யர்­கள் நேற்­றைய நிகழ்ச்­சி­யில் பள்­ளி­வா­சல் நிர்­வா­கச் சபை உறுப்­பி­னர்­க­ளாக நிய­மன கடி­தங்­க­ளைப் பெற்­ற­னர்.", "images": [{"image_url": "https://tamilmurasu.com.sg/singapore/story20210131-60516.html?w=825", "alt_text": "6d65cd8f-564a-45a0-b9f0-037c809b5df8", "caption": "சிங்கப்பூரில் உள்ள பள்ளிவாசல்கள் 2017 முதலே தங்கள் அவசரகால ஆயத்தநிலை ஆற்றலைப் பலப்படுத்தி வந்துள்ளதாக முயிஸ் அமைப்பு தெரிவித்து உள்ளது. ஸ்ட்ரெய்ட்ஸ் டைம்ஸ் கோப்புப்படம் -"}]}
{"article_url": "https://tamilmurasu.com.sg/tamilnadu/story20210131-60533.html", "site_title": "தடுப்பூசி போடுவதற்கு தமிழக மக்கள் தயக்கம்", "publish_date": "2021-01-31", "content": "தடுப்பூசி போடுவதற்கு தமிழக மக்கள் தயக்கம்\n\n31 Jan 2021 - 5:45 am\n\n1\n\nmins read\n\nஉயிர் பயம், பக்க விளைவு, விழிப்புணர்வு இல்லாமையே காரணங்கள்  -\n\nஇந்­திய மாநி­லங்­கள் பல­வற்­றி­லும் கொரோனா த­டுப்­பூ­சி­யைப் போட்­டுக்­கொள்ள மக்­கள் மிகுந்த ஆர்­வம் காட்டி வரும் நிலை­யில், தமி­ழ­கத்­தில் மட்­டும் இந்த வேகம் மந்த நிலை­யில் உள்ளதாகக் கூறப்­ப­டு­கிறது.\n\nதடுப்­பூசி பற்­றிய விழிப்­பு­ணர்வு போதிய அள­வில் இல்­லா­தது, உயிர் பயம், ஆண்­மைக் குறைவு உள்­ளிட்ட பக்கவிளை­வு­கள் ஏற்­ப­ட­லாம் எனப் பரவும் வதந்­தி­களை நம்­பு­வது ஆகி­யவையே மக்கள் தடுப் பூசியைத் தவிர்ப்பதற்கான கார­ண மா­க­வும் சொல்­லப்­ப­டு­கிறது.\n\nதமி­ழ­கத்­தில் அதி­க­பட்­ச­மாக கடந்த 18ஆம் தேதி மட்­டும் 10,256 பேருக்குத் தடுப்­பூசி போடப்­பட்­டது.\n\nஅதைத்­தொ­டர்ந்து தடுப்­பூசி போட்டுக்கொள்வோரின் எண்ணிக் கையில் சரிவு ஏற்பட்டுள்ளது.\n\nஇந்தியாவில் உத்­த­ரப்­பி­ர­தேச மாநி­லத்­தில் அதி­க­பட்­ச­மாக 4,31,879 பேர் இந்த தடுப்­பூசியைப் போட்­டுக் கொண்­டுள்­ள­னர்.\n\nஇதை­ய­டுத்து, கர்­நா­ட­கா­வில் 3,07,752 பேரும் ராஜஸ்­தா­னில் 2,73,866 பேரும் ஆந்­தி­ரா­வில் 1,77,856 பேரும் தெலுங்­கா­னா­வில் 1,57,831 பேரும் கேர­ளா­வில் 1,35,832 பேரும் தடுப்­பூசி போட்­டுக் கொண்­டுள்­ள­னர்.\n\nதமி­ழ­கத்­தில் வரும் டிசம்­பர் மாத இறு­திக்­குள் 1 கோடியே 86 லட்­சம் மக்­க­ளுக்குத் தடுப்­பூசியைப் போடு வதற்கு அரசு திட்­ட­மிட்டுள்­ளது.\n\nஇந்நிலை­யில், தடுப்­பூசி போடத் தொடங்கி நேற்­றைய 14வது நாள் நில­வ­ரப்­படி 2,60,600 பேருக்கு தடுப்­பூசி செலுத்த நட­வ­டிக்கை எடுத்­தும் தமி­ழ­கத்­தில் 97,126 மருத்­து­வப் பணி­யா­ளர்­களே தடுப்­பூ­சி­யைப் போட்­டுக்கொண்டு உள்­ள­னர். இது 37.27 விழுக்காடே ஆகும்.\n\nமற்ற மாநி­லங்­களைவிட தமி­ழ­கத்­தில் தடுப்­பூசி போடு­வோ­ரின் எண்­ணிக்கை குறைந்து வரு­வது கவ­லையை ஏற்­ப­டுத்தி உள்­ளது.", "images": [{"image_url": "https://tamilmurasu.com.sg/tamilnadu/story20210131-60533.html?w=825", "alt_text": "0667ad0f-e491-461b-81dc-4f8e5fbcb70a", "caption": "உயிர் பயம், பக்க விளைவு, விழிப்புணர்வு இல்லாமையே காரணங்கள்  -"}]}
{"article_url": "https://tamilmurasu.com.sg/india/story20210130-60511.html", "site_title": "டெல்லி பதற்றம் நீடிப்பு: படைகள் குவிப்பு, 44 பேர் கைது, இணையச் சேவை முடக்கம்", "publish_date": "2021-01-30", "content": "டெல்லி பதற்றம் நீடிப்பு: படைகள் குவிப்பு, 44 பேர் கைது, இணையச் சேவை முடக்கம்\n\n30 Jan 2021 - 9:10 pm\n\n2\n\nmins read\n\nமத்திய அரசுக்கும், விவசாயிகளுக்கும் 11 தடவை பேச்சுவார்த்தை நடைபெற்றும் எந்த முடிவும் எட்டப்படாததால் விவசாயிகள் போராட்டம் நீடித்த வண்ணம் உள்ளது. படம்: இபிஏ -\n\nவிவசாயிகள் போராட்டத்தால் மூண்ட வன்முறை தொடர்பில் 44 பேர் கைது செய்யப்பட்டு உள்ளனர். அடுத்தகட்டமாக விவசாயிகள் இன்று உண்ணாவிரதப் போராட்டம் நடத்தினர்.\n\nமத்திய அரசின் மூன்று புதிய வேளாண் சட்டங்களை திரும்பப் பெறக் கோரி பஞ்சாப், ஹரியானா, உத்தரப் பிரதேச விவசாயிகள் டெல்லி எல்லைகளில் முற்றுகையிட்டு இரு மாதங்களுக்கு மேலாக போராட்டம் நடத்தி வருகிறார்கள். மத்திய அரசுக்கும், விவசாயிகளுக்கும் 11 தடவை பேச்சுவார்த்தை நடைபெற்றும் எந்த முடிவும் எட்டப்படாததால் விவசாயிகள் போராட்டம் நீடித்த வண்ணம் உள்ளது.\n\nகடந்த செவ்வாய்க்கிழமை குடியரசு தினம் கொண்டாடப்பட்ட வேளையில் விவசாயிகள் டிராக்டர் பேரணி நடத்தினர். பேரணியில் பெரும் வன்முறை வெடித்தது. ஒருவர் கொல்லப்பட்டார். 500 போலிசார் காயமுற்றனர். 40க்கும் மேற்பட்ட வாகனங்கள் நொறுக்கப்பட்டன. வன்முறை தொடர்பாக போலிசார் 33 வழக்குகள் பதிவு செய்து விவசாய சங்கத் தலைவர்களுக்கு எச்சரிக்கைக் கடிதம் அனுப்பினர்.இது விவசாயிகளை மேலும் ஆத்திரமடைய செய்துள்ளது. இதனால் போராட்டத்தை தீவிரப்படுத்த ஏற்பாடு செய்து வருகிறார்கள்.\n\nபஞ்சாப், ஹரியானா, உத்தரப் பிரதேச மாநிலங்களில் இருந்து பல்லாயிரக்கணக்கான விவசாயிகள் டெல்லியை நோக்கி புறப்பட்டுள்ளனர். கூடுதலாக மூன்று லட்சம் பேரை திரட்ட ஏற்பாடு செய்யப்பட்டுள்ளது. இதனால் டெல்லியில் போராட்டம் நடத்தும் விவசாயிகளின் எண்ணிக்கை அதிகரித்து இருக்கிறது.\n\nமகாத்மா காந்தியின் நினைவு தினமான இன்று காலை 9 மணிக்கு விவசாயிகள் உண்ணாவிரதப் போராட்டத்தைத் தொடங்கினர். மாலை வரை அது நீடித்தது. தொடர் போராட்டம் காரணமாக டெல்லி புறநகரில் தொடர்ந்து பதற்றமான சூழ்நிலை காணப்படுகிறது.\n\nஎல்லைப் பகுதிகளான டிக்ரி, சிங்கு, காசியாபாத், மீரட் விரைவுச் சாலை உள்ளிட்ட இடங்களில் போலிசாரும் துணை ராணுவப் படை வீரா்களும் குவிக்கப்பட்டுள்ளனா். போராட்டம் நடைபெறும் சிங்கு, காசிபூர் மற்றும் டிக்ரி ஆகிய எல்லைப் பகுதிகளில் இன்று காலை முதல் நாளை இரவு 9 மணி வரை இணையச் சேவை முடக்கப்படும் என உள்துறை அமைச்சு அறிவித்துள்ளது.\n\nகைது செய்யப்பட்டுள்ள 44 பேரில் பிரதீப் பலிவால் என்னும் போலிஸ் அதிகாரியை கூர்மையான வாளால் தாக்கிய 22 வயது இளையரும் அடங்குவார். பஞ்சாப் மாநிலம் காஸம்புர் கிராமத்தைச் சேர்ந்த பி.எஸ். ரகு என அவர் அடையாளம் காணப்பட்டுள்ளார்.\n\nகுறிப்புச் சொற்கள்\n\nஇந்தியா\n\nவிவசாயிகள்", "images": [{"image_url": "https://tamilmurasu.com.sg/india/story20210130-60511.html?w=825", "alt_text": "a1179828-6f5b-4639-ac3d-d2f88ce0564f", "caption": "மத்திய அரசுக்கும், விவசாயிகளுக்கும் 11 தடவை பேச்சுவார்த்தை நடைபெற்றும் எந்த முடிவும் எட்டப்படாததால் விவசாயிகள் போராட்டம் நீடித்த வண்ணம் உள்ளது. படம்: இபிஏ -"}]}
{"article_url": "https://tamilmurasu.com.sg/community/story20210131-60528", "site_title": "லிட்டில் இந்தியாவில் 'பபல் டீ'", "publish_date": "2021-01-31", "content": "லிட்டில் இந்தியாவில் 'பபல் டீ'\n\n31 Jan 2021 - 5:45 am\n\n3\n\nmins read\n\nதம் இரண்டு கைத்தொலைபேசி கடைகளில் ஒன்றை பபல் டீ கடையாக மாற்றியுள்ளார் திரு ஜஃபர். படம்: ஸ்ட்ரெய்ட்ஸ் டைம்ஸ் -\n\nபொருட்­கள் வாங்­கிய கையோடு ஆவி­ப­றக்­கும் டீ, அதற்கு அரு­கில் வடை என்று மாலை நேரத்­தில் தேநீர் அருந்த லிட்­டில் இந்­தியா பக்­கம் பலர் ஒதுங்­கு­வர். இந்த மோகத்தை மெல்ல 'பபல் டீ' பக்­கம் திருப்ப லிட்­டில் இந்­தி­யா­வில் முதன்முறை­யாக 'பபல் டீ' கடை ஒன்று திறக்கப்பட்டுள்ளது.\n\nதிரும்­பும் இட­மெல்­லாம் இந்­திய உண­வுக் கடை­களே இருக்­கும் லிட்­டில் இந்­தி­யா­வில், இக்­க­டை­யைத் திறந்து வைத்­து, பல­ரின் கவ­னத்தை ஈர்த்­துள்­ளார் ஒரு­வர்.\n\nதிரு மு.க. முஹம்­மது ஜஃபர் அலி (41), சுமார் 12 ஆண்­டு­க­ளாக லிட்­டில் இந்­தி­யா­வில் கைத்­தொ­லை­பேசி வியா­பா­ரம் நடத்தி வரு­கிறார்.\n\nஇரண்டு கைத்­தொ­லை­பேசி கடை­கள் வைத்­தி­ருந்த இவர், கொவிட்-19 நெருக்­க­டி­யால் வெளி­நாட்டு ஊழி­யர்­கள் உட்­பட தமது 90% வாடிக்­கை­யா­ளர்­களை இழந்­தார்.\n\nஎன்று விடி­வுகாலம் வரும் என்று காத்­திருக்­கா­மல் காலத்­திற்கு ஏற்ப மாறிக்­கொள்ள முடி­வெ­டுத்­தார் ஜஃபர். புத்­தாக்­கச் சிந்­த­னை­யு­டன் தம் இரண்டு கைத்­தொ­லை­பேசி கடை­களில் ஒன்றை, இம்­மா­தம் 1ஆம் தேதி­மு­தல் 'பபல் டீ' கடை­யாக மாற்­றி­னார்.\n\n'பபல் டீ' என்­பது 1980களில் தைவா­னின் தைச்­சுங் பகு­தி­யில் தோன்­றிய தேநீர் அடிப்­படை­யி­லான ஒரு பானம். கடந்த 10 ஆண்­டு­களாக இந்த பான வகை தைவா­னில் மட்­டு­மல்­லா­மல் சிங்­கப்­பூர், ஜப்­பான், சீனா, தென்­கொ­ரியா, மலே­சியா எனப் பல நாடு­களில் பிர­ப­ல­மா­கி­யுள்­ளது.\n\nபலர் இதை வாரத்­தில் ஒரு முறை­யா­வது விரும்பி அருந்­தும் நிலை இன்று. பானத்­தில் சேர்க்­கப்­படும் மர­வள்­ளிக்­கி­ழங்கை வைத்து செய்­யப்­படும் மெல்­லிய உருண்டை வடிவ 'பெர்ல்ஸ்' (pearls), இந்த வகை பானத்­தின் சிறப்­பம்­சம்.\n\nஇந்த பானத்தை அனைத்து வய­தி­ன­ரும் விரும்பி அருந்­து­கின்­ற­னர்.\n\nலிட்­டில் இந்­தி­யா­விற்கு வரும் வழக்­க­மான வாடிக்­கை­யா­ளர்­கள் பல­ருக்கு 'பபல் டீ' பரு­கிய பழக்­கம் இல்லை.\n\nஇவ்­வாறு இருக்க, இந்த இடத்­தில் 'பபல் டீ' கடையை எதற்­காக தொடங்­கி­னீர்­கள் என்று கேட்­ட­தற்கு, அவர் \"தெரு முழுக்க இந்­திய உண­வுக் கடை­கள்­தான். நிறைய போட்டி. நானும் புதி­தாக ஓர் இந்­திய உண­வுக் கடையை திறந்­தி­ருந்­தால் அதில் புதுமை ஏதும் இருந்திராது.\n\n\"இதற்கு வர­வேற்பு கிடைக்­குமா இல்­லையா என்று இப்­பொ­ழுது எனக்­குத் தெரி­யாது. சவால்­கள் இருந்­தா­லும் களத்­தில் இறங்கி எனது யோச­னை­களை நடை­முறைப்படுத்தி அதன் சாத்­தி­யத்­தை சோதனை செய்து பார்ப்­பது முக்­கி­யம் என்று நான் நினைக்­கி­றேன்.\n\n\"நான் என் ஊழி­யர்­களி­ட­மும் எப்­போ­தும் கூறும் ஒன்று 'மாத்தி யோசி'. அப்­படி மாற்றி யோசித்து எடுத்த முடி­வு­தான் இந்த பபல் டீ கடை,\" என்­றார்.\n\nஇவர் நடத்­தும் 'பபல் டீ' கடை, 'இச் எ கப்' என்­னும் பபல் டீ நிறு­வ­னத்­தின் ஒரு கிளை­யா­கும்.\n\nவீட்­டில் உள்ள தம் பிள்­ளை­கள் மட்­டு­மல்­லா­மல் பெரி­ய­வர்­களும் பபல் டீயை ஆசை­யாய் வாங்­கிக் குடிப்­ப­தைக் கவ­னித்­த­தில் இந்த யோசனை வந்­த­தா­கக் கூறி­னார்.\n\n'சில நேரம் மனி­தர்­களைவிட, ஒரு குவளை தேநீர் இத­மா­னது' என்று எழு­தப்­பட்ட சுவ­ரொட்டி ஒன்று கடை வாச­லில் வைக்­கப்­பட்­டி­ருக்­கிறது.\n\nஇது பல­ரின் கவ­னத்­தை­யும் ஈர்த்­துள்­ளது. கடைக்கு வரும் வாடிக்­கை­யா­ளர்­கள் பலர் முதன்­மு­றை­யாக இந்த பானத்தை அருந்­து­ப­வர்­க­ளாக இருப்­ப­தா­க­வும் கூறி­னார் திரு ஜஃபர்.\n\nகிரு­மித்­தொற்று பாதிப்­பி­னால் லிட்­டில் இந்­தி­யா­விற்கு வரும் வெளி­நாட்டு ஊழி­யர்­கள் எண்­ணிக்கை குறைந்­தி­ருந்­தா­லும், தங்­க­ளது குடும்­பங்­க­ளு­டன் வரும் சிங்­கப்­பூர்­வா­சி­க­ளின் எண்­ணிக்கை அதி­க­ரித்­தி­ருப்­ப­தாக கூறிய திரு ஜஃபர், வியா­பா­ரம் பெரு­கும் என்ற நேர்­மறை சிந்­தனை­யு­டன் செயல்­பட்டு வரு­கி­றார்.", "images": [{"image_url": "https://tamilmurasu.com.sg/community/story20210131-60528?w=825", "alt_text": "ae96b9ff-ca57-4013-b2fd-61d255cc8388", "caption": "தம் இரண்டு கைத்தொலைபேசி கடைகளில் ஒன்றை பபல் டீ கடையாக மாற்றியுள்ளார் திரு ஜஃபர். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/top-news/story20210130-60508.html", "site_title": "2021- எஸ்ஜி மாதர் கொண்டாட்ட ஆண்டாக அறிவிப்பு", "publish_date": "2021-01-30", "content": "2021- எஸ்ஜி மாதர் கொண்டாட்ட ஆண்டாக அறிவிப்பு\n\n30 Jan 2021 - 8:15 pm\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\n2021ஆம் ஆண்டை எஸ்ஜி மாதர் கொண்டாட்ட ஆண்டாக சமுதாய, குடும்ப மேம்பாட்டு அமைச்சு பிரகடனப்படுத்தும் என்று பிரதமர் லீ சியன் லூங் ஃபேஸ்புக் பக்கத்தில் தெரிவித்தார்.\n\nசிங்கப்பூரைக் கட்டி உருவாக்குவதில் கடந்த காலத்திலும் இப்போதும் பெண்கள் ஆற்றிவரும் தொண்டுகளை அங்கீகரித்து கொண்டாடுவதோடு சமூகத்தில் பெண்கள் வகிக்கும் மிக முக்கிய பங்குகளையும் இந்த எஸ்ஜி இயக்கம் அங்கீகரிக்கிறது என்று பிரதமர் தெரிவித்துள்ளார்.\n\nபெண்களுக்குச் சரிசமமான சமூகத்தை உருவாக்குவது தொடர்ந்து இடம்பெறும் முயற்சி என்பதைச் சுட்டிக்காட்டிய பிரதமர், வீட்டிலும் வேலையிடத்திலும் சமூகத்திலும் கடந்த பல ஆண்டுகளாக நாம் முன்னேற்றத்தைச் சாதித்து இருக்கிறோம் என்றார்.\n\nஇருந்தாலும், மனப்போக்கை மேலும் மாற்ற வேண்டிய தேவை இருப்பதாகவும் அவர் தெரிவித்தார்.\n\n'சிங்கப்பூர் மாதர் மேம்பாட்டுக் கலந்துரையாடல் தொடரின்' நோக்கம் இன்னும் சிறந்த முறையில் மாதர்களுக்கு எப்படி ஆதரவு அளிக்கலாம் என்பதை நாம் புரிந்துகொள்வதாகும் என்று அவர் தெரிவித்தார்.\n\nபெண்கள் தங்கள் விருப்பங்களை நிறைவேற்றிக்கொள்ளும் ஆற்றலை அவர்களிடம் ஏற்படுத்தித் தருவதும் இதன் நோக்கம் என்றாரவர்.\n\nஇதனிடையே, இன்று மெய்நிகர் கலந்துரையாடல் ஒன்றில் கலந்துகொண்ட சமுதாய, குடும்ப மேம்பாட்டு அமைச்சர் மசகோஸ் ஸுல்கிஃப்லி அதனையொட்டி செய்தியாளர்களிடம் பேசினார்.\n\nதமது அமைச்சு 2021 ஆம் ஆண்டை 'எஸ்ஜி மாதர் கொண்டாட்ட' ஆண்டாகப் பிரகடனப்படுத்தி இருப்பதாக அப்போது அவர் தெரிவித்தார்.\n\n\"சமூகத்தில் பலவிதமான பொறுப்புகளை மேற்கொண்டு தொண்டாற்றி வரும் மாதர்களை நாம் போற்றி கொண்டாடுவோம். அதோடு, மாதர்களின் முன்னேற்றத்துக்கு ஆதரவு அளிக்கும் ஆடவர்களையும் கொண்டாடுவோம்,\" என அமைச்சர் கூறினார்.\n\nசிங்கப்பூரில் பெண்களைப் பாதிக்கக்கூடிய அம்சங்களை மறுபரிசீலனை செய்யப்போவதாக அரசு சென்ற ஆண்டு அறிவித்தது.\n\nஅந்த மறுபரிசீலனையின் முக்கிய அங்கமாக கலந்துரையாடல் கூட்டத்தொடருக்கு ஏற்பாடு செய்யப்பட்டு உள்ளது.\n\n'சிங்கப்பூர் மாதர் மேம்பாட்டுக் கலந்துரையாடல்' என்று குறிப்பிடப்படும் அந்தத் தொடர் சென்ற ஆண்டு செப்டம்பரில் தொடங்கியது.\n\nஅதன் மூலம் திரட்டப்படும் தகவல்கள், யோசனைகள் எல்லாம் ஒரு வெள்ளை அறிக்கையாக நாடாளுமன்றத்தில் இந்த ஆண்டின் பிற்பகுதியில் தாக்கல் செய்யப்படும்.\n\nசிங்கப்பூரில் மாதர்கள் தொடர்ந்து முன்னேற்றம் காண்பதற்கான பரிந்துரைகள் அந்த வெள்ளை அறிக்கையில் இடம்பெற்று இருக்கும்.\n\nகலந்துரையாடல் தொடரும் வெள்ளை அறிக்கையும் இங்கு மாதர்கள் மேலும் முன்னேற்றம் காண்பதற்கான தீர்வுகளை உருவாக்கி அவற்றை நடைமுறைப்படுத்த உதவும் என்று திரு மசகோஸ் குறிப்பிட்டார்.\n\nஇந்த ஆண்டு முழுவதும் 'எஸ்ஜி மாதர் இயக்கத்தின்' அங்கமாக பல கொண்டாட்டங்களுக்கும் நடவடிக்கைகளுக்கும் அமைச்சு ஏற்பாடு செய்யும்.\n\nகுறிப்புச் சொற்கள்\n\nசிங்கப்பூர்\n\nதொடர்புடைய செய்திகள்\n\nதலைமைத்துவ பதவிகளை மாதர் ஏற்க மேலும் வாய்ப்பு\n\n13 Mar 2017\n\n-\n\n8:27 AM\n\nமாதர் சாசனத்தில் திருத்தம்: போலிசுக்கு அதிக அதிகாரம் கிடைக்கும்\n\n08 Oct 2019\n\n-\n\n6:00 AM", "images": [{"image_url": "https://cassette.sphdigital.com.sg/image/tamilmurasu/d6ea44763bde3bf8d3758d214c553b83b8a00fc95157375740c787bd90081c91?w=825", "alt_text": "6eecb6a6-c4a1-49d7-8615-824d3c60e66f", "caption": "படம்: ஸ்ட்ரெய்ட்ஸ் டைம்ஸ் -"}, {"image_url": "https://cassette.sphdigital.com.sg/image/tamilmurasu/aaa00aff77631917f060ec328cb3f6ea80bcd7a29a59128d2cd9f54dd6c68606?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/c0da2cb3442c94833d5d0154f1909dc2c217cf770e24640a3a1f068a5f649acb?w=235", "alt_text": null, "caption": null}]}
{"article_url": "https://tamilmurasu.com.sg/singapore/story20210130-60505.html", "site_title": "நடமாட முடியாமல் சிரமப்படுவோருக்கு பேருந்தில் ஏறி, இறங்க இலவச பயிற்சி", "publish_date": "2021-01-30", "content": "நடமாட முடியாமல் சிரமப்படுவோருக்கு பேருந்தில் ஏறி, இறங்க இலவச பயிற்சி\n\n30 Jan 2021 - 7:04 pm\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசரியாக நடமாட முடியாமல் சிரமங்களை எதிர்நோக்குவோர், முடியும் என்ற நம்பிக்கையுடன் பேருந்துகளில் ஏறி இறங்கி பயணம் செய்ய ஏதுவாக தற்காலிக ஜூரோங் பேருந்து சந்திப்பு நிலையத்தில் அவர்களுக்குப் பயிற்சி அளிக்கப்படுகிறது.\n\nஇரண்டு பகுதியாக நடக்கும் அந்தப் பயிற்சி பொதுமக்களுக்கு இலவசம். சமூக சேவை அமைப்புகளும் மருத்துவமனைகளும் இந்த வாய்ப்பைப் பயன்படுத்திக் கொண்டு வாடிக்கையாளர்கள், நோயாளிகளுக்கு உதவலாம்.\n\nபேருந்துகளின் உள்பகுதி எப்படி இருக்கும்; பேருந்து சந்திப்பு நிலையம் எப்படி அமைக்கப்பட்டு இருக்கிறது என்பதை எல்லாம் அத்தகைய பயணிகளுக்குப் பயிற்சியாளர்கள் விளக்குவார்கள்.\n\nடவர் டிரான்சிஸ்ட் சிங்கப்பூர் நிறுவனம் இந்தப் பயிற்சி செயல்திட்டத்தை இன்று (ஜனவரி 30) தொடங்கியது.\n\nபொதுப்போக்குவரத்து என்பது எல்லாரையும் உள்ளடக்கியதாக இருக்கவேண்டும் என்ற கோட்பாட்டையொட்டி இதர பல செயல்திட்டங்களையும் இந்த நிறுவனம் இன்று தொடங்கியது.\n\nஜூரோங் கேட்வே ரோட்டில் ஜேகியூப் கட்டடத்தின் பக்கத்தில் அமைந்துள்ள இந்த தற்காலிக பேருந்து நிலையத்தில் பயணிகளுக்கு உதவும் செயல்களில் மாணவர்களையும் உள்ளடக்க டவர் டிரான்சிஸ்ட் சிங்கப்பூர் திட்டமிடுகிறது. இந்த தற்காலிக பேருந்து நிலையத்தை இந்த நிறுவனம் நடத்தி வருகிறது.\n\nகைக்குழந்தைகள், சிறார்களுடன் வருவோருக்காக தாதிமை அறை, பயணிகள் இருக்கும் இடத்துக்கு ஊழியர்கள் வந்து உதவுவதைச் சாத்தியமாக்கும் குரல் அழைப்பு முறை உள்ளிட்ட பலவும் நிலையத்தில் இருக்கின்றன.\n\nஇந்த நிறுவன பேருந்துகளின் சேவை விவரங்களைப் பதிவிறக்கம் செய்துகொள்ளவும் வசதி இருக்கிறது.\n\nஇந்த நிலையத்தில் உள்ள 21 சில்லறை வர்த்தக இடங்களில் ஓர் இடம் சமூக நடவடிக்கைகளுக்காக ஒதுக்கப்பட்டுள்ளது.\n\nதேசிய போக்குவரத்து ஊழியர் சங்கம் நடத்தும் உணவகத்தில் பொதுமக்கள் தேவை உள்ள குடும்பங்களுக்கு உணவு நன்கொடை வழங்கலாம்.\n\nநீடித்த நிலைத்தன்மை, சுற்றப்புற அமைச்சர் கிரேஸ் ஃபூ நேற்று இந்தப் பேருந்து நிலையத்தைப் பார்வையிட்டார்.\n\nமுதியோர் அதிகம் வசிக்கின்ற ஜூரோங் ஈஸ்ட் வட்டாரத்தில் பல மருத்துவ நிலையங்கள் இருப்பதைச் சுட்டிய அமைச்சர், டவர் டிரான்சிஸ்ட் சிங்கப்பூர் நிறுவனத்தின் முயற்சிகள் சமூகத்தில் மற்றவர்களுக்கு உதவுவதில் பெரும் பலன் தரும் என்றார்.\n\nகுறிப்புச் சொற்கள்\n\nசிங்கப்பூர்\n\nபேருந்து\n\nபயிற்சி", "images": [{"image_url": "https://tamilmurasu.com.sg/singapore/story20210130-60505.html?w=825", "alt_text": "423d6307-574b-4608-aac1-c9abba9d0623", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/top-news/story20210130-60502.html", "site_title": "சிங்கப்பூரில் மேலும் 58 பேருக்கு கொவிட்-19; உள்ளூரில் புதிதாக 3 சம்பவங்கள் பதிவு", "publish_date": "2021-01-30", "content": "சிங்கப்பூரில் மேலும் 58 பேருக்கு கொவிட்-19; உள்ளூரில் புதிதாக 3 சம்பவங்கள் பதிவு\n\n30 Jan 2021 - 5:21 pm\n\n1\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் இன்று (ஜனவரி 30) நண்பகல் நிலவரப்படி புதிதாக 58 பேருக்கு கொரோனா தொற்று உறுதியானது. அவர்களில் மூவருக்கு உள்ளூரில் கிருமித்தொற்று பதிவானது.\n\nமற்ற 55 பேரும் வெளிநாடுகளில் இருந்து இங்கு வந்த பிறகு தனிமைப்படுத்தப்பட்டவர்கள். அவர்களில் 32 பேர் வெளிநாட்டு இல்லப் பணிப்பெண்கள்.\n\nஇன்று விடுதிகளில் புதிய கிருமித்தொற்று பதிவாகவில்லை என சுகாதார அமைச்சின் அறிக்கை தெரிவித்தது.\n\nசிங்கப்பூரில் இன்றுவரை மொத்தம் 59,507 பேருக்கு கொரோனா தொற்று உறுதி செய்யப்பட்டுள்ளது.\n\nகடந்த வாரத்தில் உள்ளூர் சமூகத்திலோ அல்லது விடுதிகளிலோ புதிய கிருமித்தொற்று சம்பவங்கள் பதிவாகவில்லை.\n\nநேற்று கிருமித்தொற்று உறுதி செய்யப்பட்ட 24 பேரும் வெளிநாடுகளிலிருந்து இங்கு வந்த பிறகு தனிமைப்படுத்தப்பட்டவர்கள்.\n\nஅவர்களில் ஒருவர் நீண்டகால வருகை அனுமதி உடையவர்; ஒருவர் மாணவர் அனுமதி அட்டை உடையவர்; 17 பேர் வேலை அனுமதி அட்டை வைத்திருப்பவர்கள்; ஒருவர் குறுகியகால வருகை அனுமதியும் ஒருவர் சிறப்பு வருகை அனுமதியும் பெற்றவர்கள்.\n\nஇவர்களையும் சேர்த்து இங்கு மொத்தம் 59,166 பேர் முற்றிலும் குணமடைந்து இருக்கிறார்கள். 47 பேர் மருத்துவமனையில் தொடர்ந்து சிகிச்சைப் பெறுகிறார்கள்.\n\nசமூக நிலையங்களில் 192 பேர் குணமடைந்து வருகிறார்கள்.\n\nகொவிட்-19 நோய்க்கு மொத்தம் 29 பேர் மரணமடைந்துவிட்டனர். அந்த நோய்த்தொற்று இருந்தாலும் இதர காரணங்களுக்காக மாண்டவர்கள் 15 பேர்.\n\nகுறிப்புச் சொற்கள்\n\nசிங்கப்பூர்\n\nகொரோனா", "images": [{"image_url": "https://cassette.sphdigital.com.sg/image/tamilmurasu/e4297e50ee66664401842a10be7f3372917e3b588d57cadef44b3ef9a859de11?w=825", "alt_text": "71fbb4f8-ce86-429a-863a-fde34337355f", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/world/story20210130-60507.html", "site_title": "வெளிநாட்டு ஊழியர்களுக்கான பரிசோதனையை விரிவுபடுத்தும் மலேசியா", "publish_date": "2021-01-30", "content": "வெளிநாட்டு ஊழியர்களுக்கான பரிசோதனையை விரிவுபடுத்தும் மலேசியா\n\n30 Jan 2021 - 8:11 pm\n\n1\n\nmins read\n\nமலேசியா அதன் வெளிநாட்டு ஊழியர்களுக்கான கட்டாய கொவிட்-19 பரிசோதனைத் திட்டத்தை வரும் செவ்வாய்க்கிழமை முதல் தேசிய அளவில் விரிவுபடுத்த இருப்பதாக அந்நாட்டு மனிதவள அமைச்சர் எம்.சரவணன் தெரிவித்துள்ளார். படம்: ராய்ட்டர்ஸ் -\n\nமலேசியா அதன் வெளிநாட்டு ஊழியர்களுக்கான கட்டாய கொவிட்-19 பரிசோதனைத் திட்டத்தை வரும் செவ்வாய்க்கிழமை முதல் தேசிய அளவில் விரிவுபடுத்த இருப்பதாக அந்நாட்டு மனிதவள அமைச்சர் எம்.சரவணன் தெரிவித்துள்ளார்.\n\nமலேசியாவில் பணியாற்றும் ஏறத்தாழ 800,000 வெளிநாட்டு ஊழியர்கள் இத்திட்டத்திற்கு உட்படுத்தப்படுவர் என்று கூறிய அவர், நோய்த்தொற்று அபாயத்தை எதிர்நோக்கும் நான்கு மாநிலங்களிலும் கோலாலம்பூர், லெபுவான் ஆகிய இரு கூட்டரசுப் பிரதேசங்களிலும் இத்திட்டம் கவனம் செலுத்தும் என்றார்.\n\nசிலாங்கூர், நெகிரி செம்பிலான், பினாங்கு, சாபா ஆகியவை அந்த நான்கு மாநிலங்கள்.\n\nமலேசியாவில் ஏறக்குறைய இரண்டு மில்லியன் வெளிநாட்டு ஊழியர்கள் சட்ட ரீதியாக பணியாற்றுகின்றனர்.\n\nஅவர்களில் பெரும்பாலானோர் தொழிற்சாலைகள், தோட்டங்கள், கட்டுமானத் தளங்கள் போன்றவற்றில் பாதுகாவல் ஊழியர்களாகவும் அலுவலகத் துப்புரவுப் பணியாளர்களாகவும் பணியாற்றுகின்றனர்.\n\nகுறிப்புச் சொற்கள்\n\nமலேசியா\n\nஊழியர்\n\nகொவிட்-19\n\nபரிசோதனை\n\nதொடர்புடைய செய்திகள்\n\nமலேசியாவில் வெளிநாட்டினர் அதிகம் தங்கியுள்ள 2 கட்டடங்களில் கிருமித்தொற்று; 5,000 பேருக்கு பரிசோதிக்க முடிவு\n\n07 Apr 2020\n\n-\n\n9:23 PM\n\nமலேசியாவில் வெளிநாட்டு ஊழியர் சேர்ப்பு நிறுத்தம்\n\n20 Feb 2016\n\n-\n\n10:50 AM", "images": [{"image_url": "https://cassette.sphdigital.com.sg/image/tamilmurasu/3c1c95ff8e7c1b9f97a2ba7ba11c1d0d1b8af39ecfb811ba2b36ea036bc2b046?w=825", "alt_text": "4b0bd6e0-276b-4bbe-831f-8f1d322153fd", "caption": "மலேசியா அதன் வெளிநாட்டு ஊழியர்களுக்கான கட்டாய கொவிட்-19 பரிசோதனைத் திட்டத்தை வரும் செவ்வாய்க்கிழமை முதல் தேசிய அளவில் விரிவுபடுத்த இருப்பதாக அந்நாட்டு மனிதவள அமைச்சர் எம்.சரவணன் தெரிவித்துள்ளார். படம்: ராய்ட்டர்ஸ் -"}, {"image_url": "https://cassette.sphdigital.com.sg/image/tamilmurasu/8fdaf63b737b6c58f2bf81277a448f08d92a4131c9a68f19fa5f4d8bd34cc234?w=235", "alt_text": "தனிமைப்படுத்தப்பட்ட பகுதி ஒன்றுக்குள் பரிசோதனைகள் நடத்தச் செல்லும் மலேசிய சுகாதாரப் பராமரிப்புப் பணியாளர்கள். படம்: இபிஏ", "caption": null}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/world/story20210130-60503.html", "site_title": "மலேசியாவில் 7 வயது மகனைத் துன்புறுத்தி, மரணம் விளைவித்த சந்தேகத்தில் கைதான தம்பதி விசாரணைக் காவலில்", "publish_date": "2021-01-30", "content": "மலேசியாவில் 7 வயது மகனைத் துன்புறுத்தி, மரணம் விளைவித்த சந்தேகத்தில் கைதான தம்பதி விசாரணைக் காவலில்\n\n30 Jan 2021 - 6:51 pm\n\n1\n\nmins read\n\n-\n\nதங்களது ஏழு வயது மகனை, மரணம் விளைவிக்கும் வகையில் துன்புறுத்திய சந்தேகத்தில் கணவன், மனைவி கைது செய்யப்பட்டு, இன்று முதல் 7 நாட்களுக்கு விசாரணைக் காவலில் வைக்கப்பட்டுள்ளனர்.\n\nமலாக்கா மாஜிஸ்திரேட் நீதிமன்ற துணைப் பதிவாளர் முகமது அனுவார் ஒஸ்டாடி அந்த ஆணையைப் பிறப்பித்ததாக மலாக்கா குற்றவியல் விசாரணைப் பிரிவு தலைமை துணை ஆணையர் முகமது சுக்ரி கமான் தெரிவித்தார்.\n\nதாமன் குருபோங் ஜெயாவைச் சேர்ந்த அந்தச் சிறுவன் நேற்று மாண்டுபோனான்; அவனது 32 வயது தாயும் 38 வயது மாற்றான் தந்தையும் துன்புறுத்தியதன் காரணமாக சிறுவன் உயிரிழந்திருக்கலாம் என சந்தேகிக்கப்படுகிறது.\n\nநேற்று மாலை 4 மணியளவில் அவர்களது வீட்டில் இருக்கும் தண்ணீர்த் தொட்டியில் சிறுவன் மூழ்கியதாகக் கூறப்பட்டது.\n\nமாண்ட சிறுவனின் உடலில் காயங்கள் இருந்தது முதற்கட்ட விசாரணையில் தெரியவந்துள்ளது.\n\nசிறுவனின் சடலம் உடற்கூறு ஆய்வுக்காக மலாக்கா மருத்துவமனையின் தடயவியல் துறைக்கு எடுத்துச் செல்லப்பட்டது. கொலைக் குற்றத்திற்கான குற்றவியல் தண்டனைச் சட்டப் பிரிவு 302ன் கீழ் வழக்கு விசாரிக்கப்படுகிறது.\n\nஇதற்கிடையே, அந்தச் சிறுவனை சுமார் 6 ஆண்டுகளாக வளர்த்து வந்த 50 வயது மாது, சிறுவனை கடந்த அக்டோபர் மாதத்தில் அவனது தாயிடம் ஒப்படைத்தபோது கனத்த இதயத்துடனே அனுப்பி வைத்ததாக ஃபேஸ்புக் பதிவு ஒன்றில் தெரிவித்திருந்தார்.\n\nஅப்போது உயர்கல்வி படித்துக்கொண்டிருந்ததுடன், நிதிப் பிரச்சினைகளையும் எதிர்நோக்கியதால் சிறுவனை, தம்முடன் படித்தவரின் தாயாரின் வளர்ப்பில் விட்டிருந்தார் சிறுவனின் தாயார்.\n\nகுறிப்புச் சொற்கள்\n\nமலேசியா\n\nதுன்புறுத்தல்\n\nபெற்றோர்\n\nகைது", "images": [{"image_url": "https://tamilmurasu.com.sg/world/story20210130-60503.html?w=825", "alt_text": "77cc0a90-5640-4cff-8d43-4059acca044f", "caption": "-"}]}
{"article_url": "https://tamilmurasu.com.sg/india/story20210130-60506.html", "site_title": "இந்தியா - சிங்கப்பூர் இடையே பேருந்துச் சேவையைத் தொடங்க இருப்பதாக இந்திய நிறுவனம் அறிவிப்பு", "publish_date": "2021-01-30", "content": "இந்தியா - சிங்கப்பூர் இடையே பேருந்துச் சேவையைத் தொடங்க இருப்பதாக இந்திய நிறுவனம் அறிவிப்பு\n\n30 Jan 2021 - 7:51 pm\n\n1\n\nmins read\n\nபடம்: இந்திய ஊடகம் -\n\nஇந்தியாவின் குருகிராமைச் சேர்ந்த நிறுவனம் ஒன்று இந்தியாவுக்கும் சிங்கப்பூருக்கும் இடையே இருவழி பேருந்துச் சேவையை இயக்க இருப்பதாகத் தெரிவித்துள்ளது.\n\nஇந்தியாவிலிருந்து மியன்மார், தாய்லாந்து, மலேசியா வழியாக சிங்கப்பூருக்கு வந்து சேர 20 நாட்கள் ஆகும் என்று கூறப்படுகிறது.\n\nமியன்மாரின் கேல், யங்கூன் ஆகிய நகரங்கள் வழியாகவும், தாய்லாந்தின் பேங்காக், கிராபி ஆகிய நகரங்கள் வழியாகவும் மலேசியாவின் கோலாலம்பூர் வழியாகவும் பேருந்து பயணிக்கும் என்று கூறப்படுகிறாது.\n\n'அட்வென்சர்ஸ் ஓவர்லேண்ட்' எனும் அந்த நிறுவனம் இந்தப் பேருந்துச் சேவையை மணிப்பூரில் உள்ள இம்பால் நகரிலிருந்து இவ்வாண்டு நவம்பர் மாதம் 14ஆம் தேதி பயணத்தைத் தொடங்கும் என்று அறிவிக்கப்பட்டுள்ளது. முன்பதிவு செய்யவும் பயணிகளுக்கு அழைப்பு விடுத்துள்ளது இந்த நிறுவனம்.\n\nபேருந்தில் 20 பேர் மட்டுமே பயணம் செய்ய முடியும். வீடு போன்ற அனைத்து வசதிகளும் பேருந்துக்குள் இருக்கும் என்று கூறப்படுகிறது.\n\nடெல்லிக்கும் லண்டனுக்கும் இடையே பேருந்துச் சேவையை அறிமுகம் செய்ய இருப்பதாக 'அட்வென்சர்ஸ் ஓவர்லேண்ட்' நிறுவனம் முன்னதாக அறிவித்திருந்தது. அந்த பேருந்துச் சேவைதான் உலகின் ஆக நீளமான பேருந்துச் சேவையாக இருக்கும்.\n\nஇந்தியாவிலிருந்து சிங்கப்பூருக்கு அதிகபட்சம் 4 மணி நேர விமானப் பயணம்தான் என்றாலும், இடையில் 3 நாடுகளைக் கடந்து சாலைவழிப் பயணம் மேற்கொள்வது பயணிகளுக்கு வித்தியாசமான அனுபவமாக இருக்கும் என்கிறது நிறுவனம்.\n\nகுறிப்புச் சொற்கள்\n\nஇந்தியா\n\nசிங்கப்பூர்\n\nபேருந்து", "images": [{"image_url": "https://tamilmurasu.com.sg/india/story20210130-60506.html?w=825", "alt_text": "4ed4fd2c-e101-4133-bfc2-55068bbd94d1", "caption": "படம்: இந்திய ஊடகம் -"}]}
{"article_url": "https://tamilmurasu.com.sg/singapore/story20210130-60504.html", "site_title": "சிங்கப்பூர் பெண்ணை பாலியல் ரீதியாகவும் பணம் கேட்டும் மிரட்டி துன்புறுத்திய ஆடவர் மலேசியாவில் கைது", "publish_date": "2021-01-30", "content": "சிங்கப்பூர் பெண்ணை பாலியல் ரீதியாகவும் பணம் கேட்டும் மிரட்டி துன்புறுத்திய ஆடவர் மலேசியாவில் கைது\n\n30 Jan 2021 - 6:55 pm\n\n2\n\nmins read\n\n-\n\nஇணையச் செயலி வழியாக நட்பு கொண்டு பல பெண்களை மிரட்டி பாலியல் ரீதியான சலுகைகள் பெற்றதுடன் மிரட்டி பணமும் வசூலித்த 33 வயது ஆடவர் மலேசியாவில் கைது செய்யப்பட்டார்.\n\nபாதிக்கப்பட்ட பெண்களில் ஒருவர் சிங்கப்பூரைச் சேர்ந்தவர்.\n\nமுன்னர் அந்தப் பெண் அனுப்பிய காணொளிகளை வைத்து மிரட்டி, அந்தப் பெண்ணை மலேசியாவுக்கு வருமாறு அந்த ஆடவர் வற்புறுத்தியதாக சிங்கப்பூர் போலிஸ் படை இன்று (ஜனவரி 30) தெரிவித்தது.\n\nமேலும், அந்தக் காணொளி பரவுவதைத் தடுக்க, அந்த ஆடவர் அளித்த வங்கிக் கணக்குக்கு $200,000 பணத்தை மாற்றிவிட்டார் அந்தப் பெண்.\n\nகடந்த ஆண்டு அக்டோபர் மாதம் 19ஆம் தேதி அந்தப் பெண் போலிசில் புகார் அளித்தார்.\n\n'டேட்டிங்' செயலி ஒன்றின் வழியாக அந்த ஆடவர் அறிமுகமானதாகக் குறிப்பிட்ட அந்தப் பெண், தன்னுடைய அந்தரங்க காணொளிகளை அனுப்புமாறு ஆடவர் கோரியதாகச் சொன்னார்.\n\nஅவற்றை அனுப்பிய பிறகு, இருவரும் மலேசியாவில் சந்திக்க ஏற்பாடானது.\n\nமலேசியாவுக்குச் சென்ற அந்தப் பெண்ணை அழைத்துச் செல்ல வந்த வாகனத்தின் ஓட்டுநருடன் பாலியல் உறவு கொள்ளவும் வற்புறுத்தப்பட்டார் அந்தப் பெண். இல்லாதபட்சத்தில் அவர் அனுப்பிய காணொளிகளை பரப்பப்போவதாக மிரட்டப்பட்டார்.\n\nஅந்தப் பெண் சிங்கப்பூருக்குத் திரும்பிய பிறகும் இத்தகைய மிரட்டல்கள் தொடர்ந்தன. காணொளியைப் பரப்பாமல் இருக்க பணம் கோரினார் அந்த ஆடவர்.\n\nகடந்த ஆண்டு பிப்ரவரி முதல் அக்டோபர் வரையிலான காலகட்டத்தில் அந்த மாது $200,000யை ஆடவரின் கணக்குக்கு மாற்றி விட்டார்.\n\nமலேசியாவில் கார் ஓட்டுநராக வந்து மாதுடன் பாலியல் உறவு கொண்டவர்தான் அந்தப் பெண்ணை மிரட்டிய நபர் என்பது முதற்கட்ட விசாரணையில் தெரியவந்தது.\n\nவேறு பல பெண்களையும் அந்த ஆடவர் இதுபோல மிரட்டி வந்ததும் தெரியவந்துள்ளது.\n\nமலேசிய போலிசாருடன் இணைந்து சிங்கப்பூர் போலிசார் அந்த ஆடவரின் அடையாளத்தை உறுதி செய்தனர்.\n\nஆடவர் மீது இன்று சிங்கப்பூர் நீதிமன்றத்தில் குற்றம் சாட்டப்பட்டது. குற்றம் நிரூபிக்கப்பட்டால் அவருக்கு 2 முதல் 7 ஆண்டுகள் வரை சிறைத் தண்டனையும் பிரம்படிகளும் விதிக்கப்படலாம்.\n\nகுறிப்புச் சொற்கள்\n\nமலேசியா\n\nசிங்கப்பூர்\n\nதொடர்புடைய செய்திகள்\n\nமலேசியாவில் 7 வயது மகனைத் துன்புறுத்தி, மரணம் விளைவித்த சந்தேகத்தில் கைதான தம்பதி விசாரணைக் காவலில்\n\n30 Jan 2021\n\n-\n\n6:51 PM", "images": [{"image_url": "https://cassette.sphdigital.com.sg/image/tamilmurasu/63e310703366314b26a0e4a443c03dc77a8d26ecdc1d1d4e04ac24fb789c3075?w=825", "alt_text": "7f7df2aa-7a3c-44e0-b7a2-70cc98e54618", "caption": "-"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/world/story20210130-60501.html", "site_title": "10 ஆண்டுகளாக தாயின் சடலத்தை குளிர்பதன பெட்டிக்குள் மறைத்து வைத்த மகள் கைது", "publish_date": "2021-01-30", "content": "10 ஆண்டுகளாக தாயின் சடலத்தை குளிர்பதன பெட்டிக்குள் மறைத்து வைத்த மகள் கைது\n\n30 Jan 2021 - 5:19 pm\n\n1\n\nmins read\n\nவீட்டு வாடகை செலுத்தாததால் யூமி அந்த வீட்டிலிருந்து இம்மாத மத்தியில் கட்டாயமாக வெளியேற்றப்பட்டதாகவும் கடந்த புதன்கிழமை அந்த வீட்டைச் சுத்தம் செய்த நபர் மறைத்து வைக்கப்பட்டிருந்த தாயின் சடலத்தைக் கண்டுபிடித்ததாகவும் செய்திகள் தெரிவிக்கின்றன. படம்: SCREENGRAB FROM YOUTUBE  -\n\nசுமார் 10 ஆண்டுகளாக தாயின் சடலத்தை குளிர்பதனப் பெட்டிக்குள் வைத்து, அதே வீட்டில் வசித்து வந்த பெண்ணை போலிசார் கைது செய்துள்ளனர்.\n\nஜப்பானைச் சேர்ந்த 48 வயது யூமி ஹோஷினோ எனும் அந்த மாது, தம் தாயார் உயிரிழந்த பிறகு அவர்கள் வசித்து வந்த வீட்டை விட்டு வெளியேற விரும்பாததால் அவ்வாறு செய்ததாகக் கூறப்பட்டது.\n\nதம் தாயாரின் உடலை 10 ஆண்டுகளுக்கு முன்பு குளிர்பதனப் பெட்டியின் உறைபனி பகுதியில் மறைத்து வைத்ததாக யூமி தெரிவித்ததாக உள்ளூர் ஊடகங்கள் செய்தி வெளியிட்டன.\n\nயூமியின் தாயார் இறந்தபோது அவருக்கு 60 வயது இருந்திருக்கலாம் என்றாலும் அவர் இறந்த நேரத்தையோ, அவரது மரணத்துக்கான காரணத்தையோ உடற்கூறு ஆய்வில் கண்டுபிடிக்க முடியவில்லை என அறிக்கைகள் குறிப்பிட்டன.\n\nவீட்டு வாடகை செலுத்தாததால் யூமி அந்த வீட்டிலிருந்து இம்மாத மத்தியில் கட்டாயமாக வெளியேற்றப்பட்டதாகவும் கடந்த புதன்கிழமை அந்த வீட்டைச் சுத்தம் செய்த நபர் மறைத்து வைக்கப்பட்டிருந்த தாயின் சடலத்தைக் கண்டுபிடித்ததாகவும் செய்திகள் தெரிவிக்கின்றன.\n\nதாங்கள் வசித்து வந்த அரசாங்க வீட்டின் குத்தகை ஒப்பந்தம் தாயாரின் பெயரில் இருந்ததாகவும் தாயார் இறந்து போன விவரம் வெளியில் தெரிந்தால் அந்த வீட்டிலிருந்து தாம் வெளியேற்றப்படக்கூடும் என்ற அச்சத்தாலும் தாயாரின் சடலத்தை மறைத்து வைத்ததாக இன்றைய (ஜனவரி 30) ஊடகச் செய்திகள் குறிப்பிடுகின்றன.\n\nகுறிப்புச் சொற்கள்\n\nஜப்பான்\n\nதொடர்புடைய செய்திகள்\n\nமூப்படைந்து வரும் நாட்டுக்குரிய தொழில்நுட்பம்: ஜப்பான் தரும் படிப்பினை\n\n30 Nov 2016\n\n-\n\n6:00 AM\n\nகுளிர்பதனப் பெட்டிக்குள்ளிருந்து மீட்கப்பட்ட முதியவர் உயிரிழப்பு\n\n16 Oct 2020\n\n-\n\n4:46 PM", "images": [{"image_url": "https://cassette.sphdigital.com.sg/image/tamilmurasu/40a4b857c9018443f1332174c2057efd4fdff696a335c3a96fae3ba733ef39fa?w=825", "alt_text": "d83e1078-2161-44b5-89b7-f90212de0375", "caption": "வீட்டு வாடகை செலுத்தாததால் யூமி அந்த வீட்டிலிருந்து இம்மாத மத்தியில் கட்டாயமாக வெளியேற்றப்பட்டதாகவும் கடந்த புதன்கிழமை அந்த வீட்டைச் சுத்தம் செய்த நபர் மறைத்து வைக்கப்பட்டிருந்த தாயின் சடலத்தைக் கண்டுபிடித்ததாகவும் செய்திகள் தெரிவிக்கின்றன. படம்: SCREENGRAB FROM YOUTUBE  -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/86a2c0194b0e43abaa42de6ebd3410aca39c111de02a38d91f224f0b5af20145?w=235", "alt_text": "படம்: தமிழக ஊடகம்", "caption": null}]}
{"article_url": "https://tamilmurasu.com.sg/top-news/story20210130-60500.html", "site_title": "மலேசியாவுடனான 'பச்சைத் தட' இருவழி போக்குவரத்தை 3 மாதங்களுக்கு ரத்து செய்தது சிங்கப்பூர்", "publish_date": "2021-01-30", "content": "மலேசியாவுடனான 'பச்சைத் தட' இருவழி போக்குவரத்தை 3 மாதங்களுக்கு ரத்து செய்தது சிங்கப்பூர்\n\n30 Jan 2021 - 4:49 pm\n\n1\n\nmins read\n\nகடந்த அக்டோபர் மாதம் முதல் ஜெர்மனியுடனும் ஆகஸ்ட் மாதம் முதல் மலேசியவுடனும் செப்டம்பர் மாதம் முதல் தென்கொரியாவுடனும் சிங்கப்பூர் 'பச்சைத் தட' போக்குவரத்து ஏற்பாடுகளை ஏற்படுத்திக்கொண்டது குறிப்பிடத்தக்கது. படம்: ஸ்ட்ரெய்ட்ஸ் டைம்ஸ் -\n\nமலேசியா, ஜெர்மனி, தென்கொரியா ஆகிய நாடுகளுடனான இருவழி 'பச்சைத் தட' போக்குவரத்து அனுமதியை பிப்ரவரி 1ஆம் தேதி முதல் மூன்று மாதங்களுக்கு சிங்கப்பூர் ரத்து செய்துள்ளது.\n\nஅனைத்துலக அளவில் கொவிட்-19 சம்பவங்கள் மீண்டும் அதிகரித்து வருவதையடுத்து இந்த முடிவு எடுக்கப்பட்டிருப்பதாக வெளியுறவு அமைச்சு இன்று (ஜனவரி 30) தெரிவித்தது.\n\nமூன்று மாத காலத்துக்குப் பிறகு, 'பச்சைத் தட' போக்குவரத்து குறித்து மீண்டும் சிங்கப்பூர் ஆய்வு செய்யும். வர்த்தகங்களுக்கான அல்லது அலுவலக ரீதியான அத்தியாவசிய பயணங்களுக்கு 'பச்சைத்' தட' போக்குவரத்து அனுமதிக்கப்பட்டு வருகின்றது.\n\nசிங்கப்பூருக்குள் வர ஏற்கெனவே அனுமதி பெற்ற பயணிகள் தங்களது பயணத்தைத் தொடரலாம் என்றது அமைச்சு.\n\nகடந்த அக்டோபர் மாதம் முதல் ஜெர்மனியுடனும் ஆகஸ்ட் மாதம் முதல் மலேசியவுடனும் செப்டம்பர் மாதம் முதல் தென்கொரியாவுடனும் சிங்கப்பூர் 'பச்சைத் தட' போக்குவரத்து ஏற்பாடுகளை ஏற்படுத்திக்கொண்டது குறிப்பிடத்தக்கது.\n\nகுறிப்புச் சொற்கள்\n\nசிங்கப்பூர்\n\nமலேசியா", "images": [{"image_url": "https://tamilmurasu.com.sg/top-news/story20210130-60500.html?w=825", "alt_text": "5e4c11b5-0d84-4999-baa0-50c8c61457c6", "caption": "கடந்த அக்டோபர் மாதம் முதல் ஜெர்மனியுடனும் ஆகஸ்ட் மாதம் முதல் மலேசியவுடனும் செப்டம்பர் மாதம் முதல் தென்கொரியாவுடனும் சிங்கப்பூர் 'பச்சைத் தட' போக்குவரத்து ஏற்பாடுகளை ஏற்படுத்திக்கொண்டது குறிப்பிடத்தக்கது. படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/tamilnadu/story20210130-60480.html", "site_title": "யானைக்கு கொரோனா பரிசோதனை கட்டாயம்", "publish_date": "2021-01-30", "content": "யானைக்கு கொரோனா பரிசோதனை கட்டாயம்\n\n30 Jan 2021 - 5:45 am\n\n1\n\nmins read\n\nதைப்பூசத் திருநாளன்று சென்னையில் உள்ள ஒரு முருகன் கோயில் வாசலில் கம்பீரமாகக் காட்சியளிக்கும் யானை சிலை முன்பு நின்று பக்தர்கள் புகைப்படம் எடுத்துக்கெள்கின்றனர். படம்: ஏஎஃப்பி -\n\nசிறப்பு புத்­து­ணர்வு முகா­மிற்கு அழைத்து வரப்­படும் யானை­க­ள் கொரோனா பரி­சோ­தனை மேற்­கொள்­ளப்­பட்டு சான்­றி­தழ் பெற்­றி­ருந்­தால் மட்­டுமே சிறப்பு முகா­மிற்­குள் செல்­வ­தற்கு அனு­ம­திக்­கப்­படும் என இந்து சமய அற­நி­லை­யத்­துறை தெரி­வித்­துள்­ளது.\n\nஒவ்­வோர் ஆண்­டும் தமி­ழக அர­சின் சார்­பில் யானைகளுக்குச் சிறப்பு புத்­து­ணர்வு முகாம் நடத்­தப்­படுவது வழக்கம்.\n\nஆனால், கடந்த 2020ஆம் ஆண்டில் கொரோனா கிரு­மிப் பர­வ­லின் கார­ண­மாக யானை­களுக்கு இந்தச் சிறப்பு முகாம் நடத்­தப்­ப­ட­வில்லை.\n\nஇந்­நி­லை­யில், கோவை மாவட்­டம், மேட்­டுப்­பா­ளை­யத்­தில் உள்ள பவானி ஆற்­றங்­க­ரை­யோ­ரம் யானை ­கள் புத்­து­ணர்வு முகாமை நடத்து வதற்கு அனு­மதி அளித்து அர சாணை வெளி­யி­டப்­பட்­டுள்­ளது.\n\nயானை­க­ளுக்குப் பரிசோதனை செய்யப்பட்டு கொரோனா பாதிப்பு இல்­லை­யென்று சான்­றி­தழ் பெற­வேண்­டும். யானை­ப் பாகன்­கள் உள்­ளிட்ட பணி­யா­ளர்­க­ளும் 24 மணி நேரத்­திற்கு முன்பாக கொரோனா பரி­சோ­தனை சான்­றி­தழைப் பெற்­றி­ருக்க வேண்­டும் என்றும் கூறப்­பட்­டுள்­ளது.\n\nயானைகளை லாரிகளில் ஏற்று வதற்கு முன்பு லாரியை கிருமி நாசினியைக் கொண்டு சுத்தம் செய்யவேண்டும்.\n\nலாரி­களில் ஏற மறுக்­கும் யானை­களை வலுக்­கட்­டா­ய­மாக அழைத்து வரக்­கூ­டாது என்­றும் உடல்நலம் பாதிக்­கப்­பட்டுள்ள யானை­க­ளை­ அழைத்து வரவேண்டாம் என்­றும் இந்து சமய அற­நிலையத்துறை சுற்­ற­றிக்­கை­யில் தெரி­வித்துள்ளது.", "images": [{"image_url": "https://cassette.sphdigital.com.sg/image/tamilmurasu/4bcedf003aec2ddde517bb1ed01da73235f44a6273de176e14008ed145c61299?w=825", "alt_text": "b5ea567e-1a33-4da0-9b17-30519722c5af", "caption": "தைப்பூசத் திருநாளன்று சென்னையில் உள்ள ஒரு முருகன் கோயில் வாசலில் கம்பீரமாகக் காட்சியளிக்கும் யானை சிலை முன்பு நின்று பக்தர்கள் புகைப்படம் எடுத்துக்கெள்கின்றனர். படம்: ஏஎஃப்பி -"}]}
{"article_url": "https://tamilmurasu.com.sg/tamilnadu/story20210130-60482.html", "site_title": "பிரசாரத்தை தொடங்கிய ஸ்டாலின்; அரண்டுபோன வைகோ, திருமா", "publish_date": "2021-01-30", "content": "பிரசாரத்தை தொடங்கிய ஸ்டாலின்; அரண்டுபோன வைகோ, திருமா\n\n30 Jan 2021 - 5:45 am\n\n2\n\nmins read\n\nசென்னை மெரினா கடற்கரையில் உள்ள அண்ணா, கருணாநிதி நினைவிடங்களில் மலர் தூவி மரியாதை செலுத்திய ஸ்டாலின், கோபாலபுரம் இல்லத்துக்குச் சென்று தனது தாயிடம் ஆசி பெற்ற பின்னர் காரில் திருவண்ணாமலைக்குச் சென்றார். படம்: ஊடகம் -\n\nதனது முதல் கட்ட தேர்­தல் பிர­சா­ரத்­தைத் திரு வண்­ணா­மலை மாவட்­டத்­தில் இருந்தபடி திமுக தலை­வர் மு.க. ஸ்டா­லின் நேற்று தொடங்­கி­னார்.\n\nஇங்­குள்ள கீழ்­பெண்­ணாத்­தூரில் நீண்ட தொலை­விற்கு அணி­வ­குத்து நின்ற பெண்­கள் கும்ப மரி­யா­தை­யு­டன் அவரை வர­வேற்­ற­னர்.\n\nஅத்­து­டன், கேரள செண்டை மேளம், பறை இசை­யு­டன் கூடிய வர­வேற்பும் ஸ்டாலினுக்கு அளிக்கப் பட்டது.\n\nவரும் ஏப்­ரல் அல்­லது மே மாதம் நடை­பெற உள்ள சட்­ட­மன்­றத் தேர்­த­லுக்­காக ஆளும்­ கட்­சி­யி­ன­ரும் எதிர்க்­கட்­சி­யி­ன­ரும் கார­சா­ரப் பிர­சா­ரத்­தில் இறங்கி உள்­ள­னர்.\n\nதிமுக சார்­பில் இது­வரை 22,000 மக்­கள் கிராம சபைக் கூட்­டங்­களை நடத்தி உள்­ள­தா­கக் கூறி­யுள்ள மு.க.ஸ்டா­லின், இதன் அடுத்த கட்­ட­மாக 'உங்­கள் தொகு­தி­யில் ஸ்டா­லின்' என்­னும் முழக்க வாச­கத்துடன் திரு­வண்­ணா­ம­லை­யில் பிர­சா­ரத்­தைத் தொடங்­கி­னார்.\n\nஇன்­னும் 30 நாள்­களில் தமிழ கத்­தில் உள்ள 234 தொகு­தி­க­ளி­லும் பிர­சா­ரம் செய்ய உள்ளதாக­வும் அவர் தெரி­வித்­தார்.\n\nஇதற்­கி­டையே, \"அதி­முக-பாஜக உறு­தி­யான கூட்­டணி. தொகு­திப் பங்­கீடு குறித்து பேசுவதில் கால­தா­ம­தம் ஏற்­ப­டுகிறதே தவிர, இக்­கூட்­ட­ணி­யில் விரி­சல் ஏற்­பட வாய்ப்­பில்லை. ஆனால், திமுக-காங்­கி­ரஸ் கூட்­ட­ணி­யில் எப்­போது வேண்­டு­மா­னா­லும் விரி­சல் ஏற்­ப­ட­லாம்,\" என்று பாஜக மாநிலத் தலை­வர் எல்.முரு­கன் கூறி­யுள்­ளார்.\n\nஇந்தச் சூழ்­நி­லை­யில், குறைந் தது 200 தொகு­தி­க­ளி­லா­வது திமுக போட்­டி­யி­ட­வேண்­டும் என்று திமு­க­வின் அர­சி­யல் ஆலோ­ச­கர் பிர­சாந்த் கிஷோர் கூறியுள்ளார்.\n\nஇதை­ய­டுத்து, மீத­முள்ள 34 தொகு­தி­க­ளைத்­தான் கூட்­டணி கட்­சி­க­ளுக்­குப் பங்­கு­பிரித்து தர வேண்­டும் என்ற தலைவலியும் திமு­க­வுக்கு உள்­ளது.\n\nஏற்­கெ­னவே காங்­கி­ர­சுக்கு 20 தொகு­தி­கள் ஒதுக்­கப்­படும் என்று கூறப்பட்ட நிலை­யில், இப்போது 15 தொகு­தி­கள் மட்­டுமே ஒதுக்­கப்­படும் என்ற ஒரு புதிய தக­வலும் வெளி­யாகி உள்ளது.\n\nஇது ஒரு­பு­ற­மி­ருக்க, திமுக கூட்­ட­ணி­யில் ஏற்­கெனவே முரண்டு பிடித்­துக்­கொண்­டி­ருக்­கும் மதி­முக, விசிக ஆகிய இரண்டு கட்­சி­களும் அரண்டு போகும் வித­மாக அவர் களுக்கு இரு தொகு­தி­க­ளுக்கு மேல் கிடையாது என்ற தக­வல் வெளிவந்­துள்­ளது. இதனால், ஆரம்­பம் முதலே திமு­க­வி­டம் இரட்டை இலக்கத் தொகு­தி­கள் கேட்டு போராடி வரும் மதி­மு­க­வும் விசி­க­வும் அதிருப்தி அடைந்துள்ளன.\n\nஅத்­து­டன், இந்­திய கம்­யூ­னிஸ்ட், மார்க்­சிஸ்ட் கம்­யூ­னிஸ்ட், இந்­திய யூனி­யன் முஸ்­லிம் லீக் ஆகிய மூன்று கட்­சி­க­ளுக்­கும் தலா மூன்று சீட்­டு­கள் வழங்­கப்­படும் என்­ப­தும் உறு­திப்­ப­டுத்­தப்­பட்டு உள்­ளது.", "images": [{"image_url": "https://cassette.sphdigital.com.sg/image/tamilmurasu/5354cc64f765feb6d1240b4bd7dc031353b044bcf534e8109d53cbadea4b6bfe?w=825", "alt_text": "baca343e-ed6b-42ca-8b84-03198fba4704", "caption": "சென்னை மெரினா கடற்கரையில் உள்ள அண்ணா, கருணாநிதி நினைவிடங்களில் மலர் தூவி மரியாதை செலுத்திய ஸ்டாலின், கோபாலபுரம் இல்லத்துக்குச் சென்று தனது தாயிடம் ஆசி பெற்ற பின்னர் காரில் திருவண்ணாமலைக்குச் சென்றார். படம்: ஊடகம் -"}]}
{"article_url": "https://tamilmurasu.com.sg/singapore/story20210130-60470.html", "site_title": "சிங்கப்பூரில் 113,000க்கும் மேற்பட்டோர் தடுப்பூசி போட்டுக்கொண்டனர்", "publish_date": "2021-01-30", "content": "சிங்கப்பூரில் 113,000க்கும் மேற்பட்டோர் தடுப்பூசி போட்டுக்கொண்டனர்\n\n30 Jan 2021 - 5:45 am\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசிங்­கப்­பூ­ரில் முதல் ஃபைசர்-பயோ­என்­டெக் கொவிட்-19 தடுப்­பூ­சியை 113,000க்கும் மேற்­பட்­டோர் போட்­டுக்­கொண்­ட­தாக சுகா­தார அமைச்சு நேற்று முன்­தி­னம் தெரி­வித்­தது. அவர்­களில் 432 பேருக்­குப் பக்­க­வி­ளை­வு­கள் ஏற்­பட்­ட­தா­க­வும் அவை பொது­வாக எல்­லாத் தடுப்­பூ­சி­க­ளா­லும் ஏற்­ப­டக்­கூ­டிய வழக்­க­மான பக்­க­வி­ளை­வு­கள்­தான் என்­றும் தெரி­விக்­கப்­பட்­டது.\n\nதடுப்­பூசி போடப்­பட்ட இடத்­தில் வலி மற்­றும் வீக்­கம், காய்ச்­சல், தலை­வலி, சோர்வு, தலைசுற்­றல், வாந்தி வரு­வது போன்ற உணர்வு, அரிப்பு மற்­றும் கண்­க­ளி­லும் உத­டு­க­ளி­லும் ஏற்­படும் வீக்­கம் போன்ற ஒவ்­வா­மை­யால் ஏற்­படும் பாதிப்­பு­கள் ஆகிய பக்­க­வி­ளை­வு­கள் ஏற்­பட்­ட­தாக கூறப்­ப­டு­கிறது.\n\nஆனால் இந்­தப் பக்­க­வி­ளை­வு­கள் சில நாட்­க­ளி­ல் தானா­கவே சரி­யா­கி­விட்­ட­தாக சுகா­தார அமைச்சு கூறி­யது.\n\nமூன்று பேருக்கு மிக­வும் மோச­மான ஒவ்­வாமை ஏற்­பட்­டது. இவர்­கள் அனை­வ­ரும் குண­மா­கி­விட்­ட­னர். அவர்­கள் மருத்­து­வ­ம­னை­யில் ஒரு­நாள் தங்கி சிகிச்சை பெற்ற பிறகு வீடு திரும்­பி­விட்­ட­தாக அமைச்சு கூறி­யது. பாதிக்­கப்­பட்ட மூவ­ரும் 20 வய­துக்­கும் 30 வய­துக்­கும் உட்­பட்­ட­வர்­கள். அவர்­க­ளுக்கு அரிப்பு, முச்­சுத் திண­றல், உதடு வீக்­கம், தொண்­டை­யில் இறுக்­கம், தலைசுற்­றல் போன்ற பாதிப்­பு­கள் ஏற்­பட்­டன.\n\n\"தடுப்­பூசி போட்­டுக்­கொண்ட அனை­வ­ரும் அணுக்­க­மா­கக் கண்­கா­ணிக்­கப்­ப­டு­கின்­ற­னர். இந்த மூவ­ரி­டம் பாதிப்­பு­க­ளுக்­கான அறி­கு­றி­கள் உட­ன­டி­யா­கக் கண்­டு­\n\nபி­டிக்­கப்­பட்டு அவர்­க­ளுக்­குத் தேவை­யான சிகிச்சை அளிக்­கப்­பட்­டது,\" என்று அமைச்சு தெரி­வித்­தது. வரும் திங்­கட்­கி­ழ­மை­யி­லி­ருந்து சிங்­கப்­பூ­ரில் உள்ள அனைத்­துப் பல­துறை மருந்­த­கங்­க­ளி­லும் முதி­யோ­ருக்கு கொவிட்-19 தடுப்­பூசி போடும் சேவை வழங்­கப்­படும் என்று சுகா­தார அமைச்சு நேற்று தெரி­வித்­தது. தற்­போது ஒன்­பது பல­துறை மருந்­த­கங்­கள், 21 பொது சுகா­தார தயார்­நிலை மருந்­த­கங்­களில் மட்­டுமே முதி­யோ­ருக்கு தடுப்­பூசி போடப்­ப­டு­கிறது.", "images": [{"image_url": "https://tamilmurasu.com.sg/singapore/story20210130-60470.html?w=825", "alt_text": "534ee7dc-d82e-41d7-82f8-2e80a0e8bbda", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/india/story20210130-60484.html", "site_title": "மோடி: இந்தியாவுக்கு இந்த 10 ஆண்டுகள் உயிர்நாடி", "publish_date": "2021-01-30", "content": "மோடி: இந்தியாவுக்கு இந்த 10 ஆண்டுகள் உயிர்நாடி\n\n30 Jan 2021 - 5:45 am\n\n2\n\nmins read\n\nநாடாளுமன்ற கூட்டத் தொடர் நேற்று தொடங்கிய தற்கு முன்னதாக மன்ற வளாகத்தில் பிரதமர் மோடி செய்தி யாளர்களிடம் பேசினார். படம்: இந்திய ஊடகம் -\n\nஇந்­திய நாடா­ளு­மன்­றத்­தின் வர­வு­செ­லவுத் திட்ட கூட்­டத்­தொடர் நேற்று தொடங்­கி­யது.\n\nஅதி­பர் ராம்நாத் கோவிந்த் நாடா­ளு­மன்ற கூட்­டுக் கூட்­டத்­தில் உரை­யாற்றி கூட்­டத்­தொ­டரை தொடங்­கி­வைத்­தார்.\n\nமத்­திய அர­சின் பல்­வேறு சாதனை­க­ளை­யும் பட்­டி­ய­லிட்ட அவர், கொவிட்-19 சிர­ம­மான சூழ­லி­லும் இந்­தியா குறிப்­பி­டத்­தக்க முன்­னேற்­றம் கண்டு வரு­வ­தா­கத் தெரி­வித்­தார்.\n\nமத்­திய அர­சாங்­கம் நிறை­வேற்றி இருக்­கும் வேளாண் மசோ­தாக்­களை மத்­திய அரசு மீட்­டுக்­கொள்­ளாது என்­றும் அவர் குறிப்­பிட்­டார்.\n\nஅதி­பர் உரையை அடுத்து நிதி அமைச்­சர் நிர்­மலா சீதா­ரா­மன் 2020-21 நிதி ஆண்­டுக்­கான பொரு­ளி­யல் ஆய்­வ­றிக்­கையை மக்களவை­ யில் தாக்­கல் செய்­தார்.\n\nஇந்­தி­யா­வின் புதிய வர­வு­செ­ல­வுத் திட்­டம் பிப்­ர­வரி 1ஆம் தேதி நாடா­ளு­மன்­றத்­தில் தாக்­க­லா­கிறது.\n\nஅதற்கு முன்­ன­தாக மன்­றத்­தில் தாக்­க­லான பொரு­ளி­யல் ஆய்­வ­றிக்கை, நடப்பு நிதி ஆண்­டில் இந்­தி­யப் பொரு­ளி­யல் 7.7 விழுக்­காடு சுருங்­கும் என்­றும் அடுத்த நிதி ஆண்­டில் 11 விழுக்­காடு வரை பொரு­ளி­யல் வளர்ச்­சிக்கு வாய்ப்பு இருப்­ப­தா­க­வும் கோடிகாட்டுகிறது.\n\nஇதனிடையே, மத்­திய அர­சாங்­கம் நிறை­வேற்றி உள்ள வேளாண் மசோ­தாக்­களை எதிர்த்து இரண்டு மாத கால­மாக போராட்­டம் நடத்தி வரும் விவ­சா­யி­க­ளுக்கு ஆத­ர­வாக நாடா­ளு­மன்றக் கூட்­டத்தொடரை 18க்கும் மேற்பட்ட எதிர்க்­கட்­சி­கள் புறக்­க­ணித்­து­விட்­டன.\n\nஇந்­நி­லை­யில், நாடா­ளு­மன்ற மக்­க­ளவை வரும் திங்­கட்­கி­ழமை வரை ஒத்­தி­வைக்­கப்­பட்­டது.\n\nஇவ்வேளையில், நாடா­ளு­மன்ற கூட்­டத்­தொ­டர் தொடங்­கி­ய­தற்கு முன்­ன­தாக மன்ற வளா­கத்­தில் செய்­தி­யா­ளர்­க­ளி­டம் பேசிய பிர­தமர் நரேந்­திர மோடி, வரும் 10 ஆண்­டு­கள் இந்­திய வளர்ச்­சிக்கு உயிர்­நா­டி­யா­னவை என்று தெரி­வித்­தார்.\n\nஆகை­யால் அடுத்த 10 ஆண்டு­களை மன­தில் வைத்து இந்­தக் கூட்­டத்­தொ­ட­ரில் அனைத்து விவா­தங்­களும் அமைய வேண்­டும் என்று பிர­த­மர் கேட்டுக்கொண்டார்.\n\nநாடா­ளு­மன்­றக் கூட்­டத்­தொடரை ஆக்­க­க­ர­மான முறை­யில் நடத்தி ஒத்­து­ழைப்பு தரும்­ப­டி­ அனைத்து உறுப்­பி­னர்­களுக்கும் அவர் கோரிக்கை விடுத்தார்.\n\nநடப்புக் கூட்­டத்­தொ­டர் பிப்­ர­வரி 15ஆம் தேதி வரை நடக்­கும்.\n\nஅதன்­பின் மார்ச் 8ஆம் தேதி தொடங்கி ஏப்­ரல் 8ஆம் தேதி வரை 2வது அமர்வு நடக்­கும் என்று நாடாளுமன்ற வட்டாரங்கள் தெரி­வித்துள்ளன.", "images": [{"image_url": "https://tamilmurasu.com.sg/india/story20210130-60484.html?w=825", "alt_text": "41b1ae77-f78f-4bbc-82c0-8dff4e109889", "caption": "நாடாளுமன்ற கூட்டத் தொடர் நேற்று தொடங்கிய தற்கு முன்னதாக மன்ற வளாகத்தில் பிரதமர் மோடி செய்தி யாளர்களிடம் பேசினார். படம்: இந்திய ஊடகம் -"}]}
{"article_url": "https://tamilmurasu.com.sg/india/story20210130-60488.html", "site_title": "மக்களுக்கு நீதி: மகாராஷ்டிரா முதலிடம்; தமிழகம் 2வது இடம்", "publish_date": "2021-01-30", "content": "மக்களுக்கு நீதி: மகாராஷ்டிரா முதலிடம்; தமிழகம் 2வது இடம்\n\n30 Jan 2021 - 5:45 am\n\n2\n\nmins read\n\nஇந்தியாவில் பீகாரில்தான் பெண் போலிசார் அதிகம். மொத்த போலிஸ்காரர்களில் கால்வாசிப் பேர் பெண்கள். படம்: ஊடகம்  -\n\nஇந்­தி­யா­வில் மக்­க­ளுக்கு நீதி கிடைப்­ப­தைப் பொறுத்த வரை­, மகா­ராஷ்­டி­ர­மும் தமிழ்­நா­டும் முறையே முத­லா­வது, இரண்­டா­வது இடத்­தில் இருக்­கின்­றன.\n\nஇதில் உத்­த­ரப்­ பி­ர­தே­சம் படு­மோ­ச­மான நிலை­யில் இருப்­ப­தாக 'இந்­திய நீதித்­துறை அறிக்கை 2020' தெரி­விக்­கிறது.\n\nஇந்­தி­யா­வில் பெரிய, நடுத்­தர அள­வுள்ள 18 மாநி­லங்­களில் போலிஸ், சிறைச்­சா­லைத் துறை, நீதித்­துறை, சட்ட உதவி போன்றவை எந்த அள­வுக்குச் செயல்­தி­றன் மிக்­க­வை­யாக இருக்­கின்­றன என்­பதை ஒப்­பிட்டு அந்த ஆய்வு பல தகவல்களை வெளி­யிட்டு உள்­ளது.\n\nடாட்டா அறக்­கட்­டளை சார்­பில் நடத்­தப்­பட்ட அந்த ஆய்வு முடி­வு­களைப் பார்க்­கை­யில், நான்கு பிரிவு­க­ளி­லும் ஒட்­டு­மொத்­த­மாக மகா­ராஷ்­டிரா முத­லி­டத்­தைப் பெற்­றுள்­ளது. கடந்த ஆண்டு ஆய்­வில் மூன்­றா­வது இடத்­தில் இருந்த தமிழ்­நாடு, இந்த ஆண்டு 2வது இடத்­துக்கு முன்­னேறி இருக்­கிறது.\n\nநீதித்­து­றையை மட்­டும் பார்த்­தால் நாட்­டி­லேயே முதல் மாநி­ல­மாக தமிழ்­நாடு திகழ்­கிறது.\n\nநாட்­டி­லேயே பீகா­ரில்­தான் பெண் போலி­சார் அதி­கம் என்­றும் அந்த ஆய்வு தெரி­விக்­கிறது.\n\nஅந்த மாநி­லத்­தின் போலிஸ் படை­யில் போலி­சாக வேலை பார்ப்­போரில் சுமார் கால்­வா­சிப் பேர் மாதர்­.\n\nஇதில் இமாச்­ச­லப்­பி­ர­தே­சம் அடுத்த இடத்­தை­யும் தமிழ்­நாடு 3வது இடத்­தை­யும் பெறு­கின்­றன.\n\nதமிழ்­நாட்­டில் போலி­சா­ரில் 18.5 விழுக்­காட்­டி­னர் பெண்­கள். ஆனால் பெண் போலிஸ் அதி­காரி­க­ளைப் பார்க்­கை­யில் தமிழ்­நா­டு­தான் முத­லி­டத்­தில் இருக்­கிறது. தமி­ழக போலிஸ் படை­யில் பணி­யாற்­றும் பெண்­களில் சுமார் 25 விழுக்­காட்­டி­னர் அதி­கா­ரி­களாக பணி­யாற்­று­கி­றார்­கள்.\n\nநாடு முழு­வ­தும் பார்க்­கை­யில் மொத்­தத்­தில் சிறைச்­சா­லை­களில் இருப்­ப­வர்­க­ளின் எண்­ணிக்கை கூடி இருக்­கிறது. அவர்­களில் 69 விழுக்­காட்­டி­னர் இன்­ன­மும் விசா­ரணை முடி­யா­மல் தீர்ப்பை எதிர்­பார்த்து காத்து இருக்­கி­றார்­கள்.", "images": [{"image_url": "https://cassette.sphdigital.com.sg/image/tamilmurasu/75404b3318ba48b8ffe916b922d3cd35215a2feab9d8ca73392099acb1186da1?w=825", "alt_text": "ebfdfa96-01d8-4513-bc60-cf4ef1bdb697", "caption": "இந்தியாவில் பீகாரில்தான் பெண் போலிசார் அதிகம். மொத்த போலிஸ்காரர்களில் கால்வாசிப் பேர் பெண்கள். படம்: ஊடகம்  -"}]}
{"article_url": "https://tamilmurasu.com.sg/singapore/story20210130-60475.html", "site_title": "சிங்கப்பூர்-ஜோகூர் ரயில் இணைப்பு: $180 மி. மதிப்புள்ள 2ஆம் சிவில் குத்தகை பற்றி அறிவிப்பு", "publish_date": "2021-01-30", "content": "சிங்கப்பூர்-ஜோகூர் ரயில் இணைப்பு: $180 மி. மதிப்புள்ள 2ஆம் சிவில் குத்தகை பற்றி அறிவிப்பு\n\n30 Jan 2021 - 5:45 am\n\n2\n\nmins read\n\nபடம்: நிலப் போக்குவரத்துக் கழகம் -\n\nஉட்­லண்ட்­சில் சிங்­கப்­பூ­ருக்­கும் ஜோகூர் பாரு­வுக்­கும் இடை­யி­லான ரயில் இணைப்­புத் திட்­டத்­தின் நில அகழ்வு நடை­பெற்ற ஒரு வாரத்­துக்­குப் பிறகு அதன் கட்­டு­மா­னத்­துக்­கான இரண்­டாம் சிவில் குத்­தகை நேற்று வழங்­கப்­பட்­டது.\n\nஇரு நாடு­க­ளை­யும் இணைக்­கும் 25 மீட்­டர் உய­ர­முள்ள சிங்­கப்­பூர் பகு­தி­யில் உள்ள கடல் மேம்­பா­லம், ரயில் தடங்­களை இணைக்­கும் சுரங்­கங்­கள் ஆகி­ய­வற்­றைக் கட்­டும் $180 மில்­லி­யன் மதிப்­பி­லான குத்­தகை சிங்­கப்­பூ­ரில் கிளை நிறு­வ­னம் கொண்­டுள்ள 'சைனா கம்­யூ­னிக்­கே­ஷன்ஸ் கன்ஸ்­டி­ரக்­‌ஷன்' நிறு­வ­னத்­துக்கு வழங்­கப்­பட்­டுள்­ளது என்று நிலப் போக்­கு­வ­ரத்து ஆணை­யம் நேற்று தெரி­வித்­தது.\n\nஅந்­நி­று­வ­னம் தற்­போது ஜூரோங் வட்­டா­ரப் பாதை­யில் உள்ள பூன்லே நிலை­யத்­தைக் கட்­டிக்­கொண்­டி­ருக்­கிறது.\n\nசீனா, கென்யா போன்ற நாடு­களில் ரயில் கட்­டு­மா­னத் திட்­டங்­களை நிறை­வேற்­றி­யுள்ள அந்­நி­று­வ­னம், சிங்­கப்­பூர் பகு­தி­யில் உள்ள கடல் மேம்­பா­லம், ரயில் தடங்­களை இணைக்­கும் சுரங்­கங்­கள் ஆகி­ய­வற்­றைக் கட்­டும் பணி­களை இவ்­வாண்­டின் அடுத்த காலாண்­டில் தொடங்­கும் என்று தெரி­விக்­கப்­பட்­டது.\n\nஜோகூர் நீரி­ணை­யில், சிங்­கப்­பூர் பகு­தி­யில் உள்ள கடல் மேம்­பா­லம் சிங்­கப்­பூ­ரின் நிலப் பகு­தியை அடைந்­த­வு­டன் உட்­லண்ட்ஸ் நார்த் எம்­ஆர்டி முனை­யத்­து­டன் இணைக்­கும் சுரங்க ரயில் பாதை­யு­டன் இணை­யும்.\n\nநான்கு கிலோ மீட்­டர் தூரம் கொண்ட ரயில் இணைப்பு வரும் 2026ஆம் ஆண்டு இறு­திக்­குள் செயல்­ப­டத் தொடங்­கி­வி­டும் என்று எதிர்­பார்க்­கப்­ப­டு­கிறது.\n\nஜோகூர் பாரு­வில் உள்ள புக்­கிட் சாகார் ரயில் நிலை­யத்­தின் கட்­டு­மா­னப் பணி­கள் கடந்த ஆண்டு நவம்­ப­ரில் தொடங்­கின.\n\nஒரு மணி நேரத்­துக்கு ஒரு திசை­யில் 10,000 பேர் பய­ணம் செய்­ய­லாம் என்று எதிர்­பார்க்­கப்­படும் இந்த இணைப்பு ரயில் பய­ணம் ஐந்து நிமி­டங்­கள்­தான் நீடிக்­கும்.\n\nஇந்த ரயில் இணைப்பு ஜோகூர் கடற்­பா­லத்­தில் ஏற்­படும் கடும் போக்­கு­வ­ரத்து நெரி­ச­லைக் குறைக்­கும். கொவிட்-19 முந்­திய காலத்­தில் நாள்­தோ­றும் 300,000 பேர் கடற்­பா­லத்­தைக் கடந்து செல்­வர்.\n\nஇத்­திட்­டத்­தில் $932.8 மில்­லி­யன் மதிப்­பி­லான முத­லா­வது சிவில் குத்­தகை பென்டா-ஓஷி­யன் கட்­டு­மான நிறு­வ­னத்­துக்கு கடந்த ஆண்டு நவம்­ப­ரில் வழங்­கப்­பட்­டது.\n\nஅந்­நி­று­வ­னம் உட்­லண்ட்ஸ் நார்த் ரயில் முனை­யம், அத­னுள் இருக்­கும் சுங்­கத்­துறை, சோத­னைச் சாவடி கட்­ட­டம், சுரங்­கப் பாதை ஆகி­ய­வற்­றைக் கட்­டும் என்றும் ஆணையம் தெரிவித்தது.", "images": [{"image_url": "https://cassette.sphdigital.com.sg/image/tamilmurasu/8e232b56c3686521e301c397771c711d97f00c8a101dadbdb268f4da07ed3ad2?w=825", "alt_text": "96d9b6bb-a018-4f86-a30d-175779592c11", "caption": "படம்: நிலப் போக்குவரத்துக் கழகம் -"}]}
{"article_url": "https://tamilmurasu.com.sg/singapore/story20210130-60472.html", "site_title": "டெங்கியால் 32 உயிரிழப்புகள்; கொரோனாவைவிட அதிகம்", "publish_date": "2021-01-30", "content": "டெங்கியால் 32 உயிரிழப்புகள்; கொரோனாவைவிட அதிகம்\n\n30 Jan 2021 - 5:45 am\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nகடந்த ஆண்­டின் கடைசி காலாண்­டில் டெங்கி கார­ண­மாக மூன்று பேர் மாண்­ட­னர்.\n\nஇவர்­க­ளு­டன் சேர்த்து டெங்கி கார­ண­மாக கடந்த ஆண்டு மொத்­தம் 32 பேர் உயி­ரி­ழந்­த­னர்.\n\n2005ஆம் ஆண்­டில் டெங்கி கார­ண­மாக 25 பேர் மாண்­ட­னர். அதற்குப் பிறகு கடந்த ஆண்­டில்­தான் ஆக அதி­க­மா­னோர் அந்­நோ­யின் கார­ண­மாக மாண்­ட­னர்.\n\nபெரும்­பா­லான ஆண்­டு­களில் டெங்கி கார­ண­மாக 10க்கும் குறை­வா­னோர் மர­ணம் அடைந்­த­னர்.\n\nகடந்த ஆண்­டில் கொவிட்-19 கார­ண­மாக சிங்­கப்­பூ­ரில் 29 பேர் மாண்­ட­னர்.\n\nகொவிட்-19 கிரு­மித்­தொற்­றை­விட டெங்­கி­யால் அதிக உயி­ரி­ழப்­பு­கள் ஏற்­பட்­டன.\n\nகடந்த ஆண்டு டெங்­கி­யால் மாண்­ட­வர்­கள் 25 வய­தி­லி­ருந்து 92 வய­துக்­கும் உட்­பட்­ட­வர்­கள்.\n\nகடந்த ஆண்டு ஜூலை மாதத்­துக்­கும் செப்­டம்­பர் மாதத்­துக்­கும் இடைப்­பட்ட கால­கட்­டத்­தில் 13 பேர் டெங்­கி­யால் மாண்­ட­தாக தேசிய சுற்­றுப்­புற வாரி­யம் வெளி­யிட்­டுள்ள காலாண்டு அடிப்­ப­டை­யி­லான கண்­கா­ணிப்பு தர­வு­கள் மூலம் தெரிய வந்­துள்­ளது.\n\nகடந்த ஆண்­டில் 35,315 பேருக்கு டெங்கி காய்ச்­சல் ஏற்­பட்­டது.\n\n2019ஆம் ஆண்­டில் பாதிப்­\n\nப­டைந்­தோ­ரை­விட இது இரண்டு மடங்­குக்­கும் அதி­கம்.\n\n2013ஆம் ஆண்­டில் பதி­வான 22,170 பேரை­விட இது 60 விழுக்­காடு அதி­கம்.\n\nடெங்­கி­யால் பாதிக்­கப்­பட்ட ஐந்­தில் ஒரு­வர் மிகக் கடு­மை­யாக நோய்­வாய்ப்­பட்டு மருத்­து­வ­மனை­யில் அனு­ம­திக்­கும் நிலை ஏற்­பட்­ட­தாக தெரி­விக்­கப்­பட்­டது.\n\nடெங்­கி­யின் கார­ண­மாக வாந்தி, சோர்வு, உடல்­வலி. மூட்டு வலி ஏற்­ப­டக்­கூ­டும்.\n\nநிலைமை மோச­ம­டைந்­தால் ஈறு­க­ளி­லி­ருந்­தும் மூக்­கி­லி­ருந்­தும் அல்­லது உட­லுக்­குள் ரத்­தக் கசிவு ஏற்­ப­ட­லாம்.\n\nடெங்­கி­யால் பாதிக்­கப்­பட்­டோர் எண்­ணிக்கை இம்­மா­தம் குறைந்­துள்­ள­போ­தி­லும் 2017, 2018 ஆகிய ஆண்­டு­க­ளை­விட அதி­க­மா­னோர் பாதிக்­கப்­பட்­டுள்­ள­னர்.\n\nகொசுக்­க­ளின் எண்­ணிக்கை கடந்த டிசம்­பர் மாதத்­தில் எட்டு விழுக்­காடு அதி­க­ரித்­த­தாக தேசிய சுற்­றுப்­புற வாரி­யம் எச்­ச­ரிக்கை விடுத்­துள்­ளது.", "images": [{"image_url": "https://cassette.sphdigital.com.sg/image/tamilmurasu/5d3c54db1187dafb51d546d0f58bc94256a00028d7aa42e3f4b971db54f448ba?w=825", "alt_text": "5563e207-937c-4dee-966c-8446b22a71d6", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/singapore/story20210130-60474.html", "site_title": "மாற்றுத்திறனாளிகளுக்கு 1,100 வேலை, பயிற்சி வாய்ப்புகள்", "publish_date": "2021-01-30", "content": "மாற்றுத்திறனாளிகளுக்கு 1,100 வேலை, பயிற்சி வாய்ப்புகள்\n\n30 Jan 2021 - 5:45 am\n\n2\n\nmins read\n\nபார்க்ராயல் கலெக்‌ஷன் மரினா பே ஹோட்டலுக்கு நேற்று வருகை புரிந்த சமுதாய, குடும்ப மேம்பாட்டு அமைச்சர் மசகோஸ் ஸுல்கிஃப்லி (இடது) அங்கு கேக், பலகாரங்கள் செய்யும் பிரிவில் பணியாற்றும் கிலாசன் சியோங்கின் (வலது) வேலையைப் பார்வையிடுகிறார். நடுவில் அந்த ஹோட்டலின் பொது மேலாளர் திரு மெல்வின் லிம். படம்: ஸ்ட்ரெய்ட்ஸ் டைம்ஸ்  -\n\nமாற்­றுத்­தி­ற­னா­ளி­க­ளுக்கு இவ்­வாண்டு இறு­திக்­குள் சுமார் 1,200 வேலை­களும் வேலைப் பயிற்சி வாய்ப்­பு­களும் உரு­வாக்­கப்­படும் என்று சமு­தாய, குடும்ப மேம்­பாட்டு அமைச்­சர் மச­கோஸ் ஸுல்­கி­ஃப்லி தெரி­வித்­துள்­ளார்.\n\nகடந்த ஆண்டு மே மாதம் தொடங்­கப்­பட்ட தேசிய வேலை­கள் மன்­றத்­தின், வேலை­களை உரு­வாக்­கும் மற்­றும் திறன்­களை மேம்­ப­டுத்­தும் முயற்­சி­களில் ஒன்­றா­க­வும் தற்­போ­துள்ள எஸ்ஜி எனே­பல் திட்­டத்­தின் ஒரு பகு­தி­யா­க­வும் இது அமை­கிறது.\n\nதற்­போது மூன்று திட்­டங்­களின் வழி மாற்­றுத்­தி­ற­னா­ளி­க­ளுக்கு 150 புதிய வேலை வாய்ப்­பு­கள், பயிற்சி, திறன் மேம்­பாடு ஆகி­ய­வற்றை வழங்க அர­சாங்­கம் பணி­யாற்றி வரு­கிறது என்று அமைச்­சர் நேற்று பென் பசி­ஃபிக் ஹோட்­டல் குழு­மத்­தின் கீழ் இயங்­கும் பார்க்­ரா­யல் கலெக்­‌ஷன் மரினா பே ஹோட்­ட­லுக்கு வருகை மேற்­கொண்­ட­போது தெரி­வித்­தார்.\n\nஇந்­தக் குழு­மம் தனது அலு­வ­ல­கங்­கள், சொகுசு அடுக்­கு­மாடி வீடு­கள் ஆகி­ய­வற்­றில் வீட்டு பரா­ம­ரிப்பு, அலு­வ­ல­கப் பணி­கள் ஆகிய வேலை­க­ளைச் செய்ய 27 மாற்­றுத்­தி­ற­னா­ளி­க­ளுக்கு வாய்ப்­பளித்­தி­ருக்­கிறது. அடுத்து வரும் மாதங்­களில் மேலும் அத்­த­கைய ஒன்­பது பேர் சேர்ந்­துக்­கொள்­வார்­கள்.\n\nபுதி­தாக அறி­விக்­கப்­பட்ட இடைக்­கா­லப் பணி­ய­மர்வு பயிற்சி, பணி உள்­ள­கப் பயிற்சி, திறன் மேம்­பாடு ஆகி­யவை தற்­போ­துள்ள எஸ்ஜி எனே­பல் அமைப்பு நிர்­வ­கிக்­கும் 'ஓப்­பன் டோர்' எனும் மாற்­றுத்­தி­ற­னாளி வேலை­வாய்ப்­புத் திட்­டத்­தின் முயற்­சி­க­ளுக்­குக் கூடு­தல் உத­வி­யாக இருக்­கும்.\n\nஇத்­திட்­டத்­தில் சேர்ந்­து­கொள்ள முத­லா­ளி­க­ளுக்­கும் பயிற்சி வழங்­கு­நர்­க­ளுக்­கும் எஸ்ஜி எனே­பல் அமைப்பு ஊக்கமளிக்கும்.\n\nஇடைக்­கா­லப் பணி­ய­மர்வு பயிற்­சித் திட்­டத்­தின் மூலம் மாற்­றுத்­தி­ற­னா­ளி­க­ளுக்கு முழு­நேர அல்­லது பகு­தி­நேர வேலை­களை வழங்­கும் முத­லா­ளி­க­ளுக்கு அந்த ஊழி­யர்­க­ளுக்கு அர­சாங்­கம் 90% சம்­பள ஆத­ரவு அளிக்­கும்.\n\n\"மாற்­றுத்­தி­ற­னா­ளி­கள் அல்­லது இதர சிர­மங்­களை எதிர்­நோக்­கு­ப­வர்­கள் என எளி­தில் பாதிப்­ப­டை­யக்­கூ­டி­ய­வர்­கள் இந்த கொவிட்-19 சூழலில் அதி­கம் பாதிக்­கப்­பட்டு இருக்கிறார்கள் சூழலில் அவர்­களுக்கு பொது­வில் சம்­பள ஆத­ர­வும் பயிற்­சி­யும் கொடுக்­கும் பட்­சத்­தில் அதையே மாற்­றுத்­தி­ற­னா­ளி­க­ளுக்கு அதி­கம் கொடுக்­க வேண்­டும்,\" என்­றும் திரு மச­கோஸ் கேட்­டுக் கொண்­டார்.\n\nஇவர்­களும் இயல்­பா­ன­வர்­க­ளு­டன் இணைந்து பணி­யாற்ற அவர்­களுக்­குத் தேவைப்­படும் வேலை­யிடச் சூழலை முதலாளிகள் ஏற்படுத்தித் தர வேண்டும் என்றும் அமைச்சர் வலியுறுத்தினார்.", "images": [{"image_url": "https://cassette.sphdigital.com.sg/image/tamilmurasu/0513b4d4be17424f6de17c65ea22111a6f741252599289db2aa68516acaade18?w=825", "alt_text": "37919c95-1b62-4565-bc6e-a0cb815c46de", "caption": "பார்க்ராயல் கலெக்‌ஷன் மரினா பே ஹோட்டலுக்கு நேற்று வருகை புரிந்த சமுதாய, குடும்ப மேம்பாட்டு அமைச்சர் மசகோஸ் ஸுல்கிஃப்லி (இடது) அங்கு கேக், பலகாரங்கள் செய்யும் பிரிவில் பணியாற்றும் கிலாசன் சியோங்கின் (வலது) வேலையைப் பார்வையிடுகிறார். நடுவில் அந்த ஹோட்டலின் பொது மேலாளர் திரு மெல்வின் லிம். படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/top-news/story20210130-60464.html", "site_title": "கொவிட்-19 சோதனைகளை சரிபார்க்க பொதுவான நடைமுறை: எல்லைகளை மீண்டும் திறக்க பிரதமர் லீ கூறும் வழி", "publish_date": "2021-01-30", "content": "கொவிட்-19 சோதனைகளை சரிபார்க்க பொதுவான நடைமுறை: எல்லைகளை மீண்டும் திறக்க பிரதமர் லீ கூறும் வழி\n\n30 Jan 2021 - 5:45 am\n\n2\n\nmins read\n\nடாவோஸ் உலகப் பொருளியல் மன்ற மாநாட்டில் நேரலையில் பேசிய திரு லீ. படம்: தொடர்பு தகவல் அமைச்சு -\n\nகொவிட்-19 பரிசோதனைகள் தடுப்­பூசி மருந்­து­கள் ஆகியவற்றின் நம்பகத்தன்மையைச் சோதித்துப் பார்க்கும் ஏற்றுக் கொள்ளக்கூடிய நடைமுறையை உலக நாடுகள் ஒன்றிணைந்து உருவாக்க வேண்டும் என்று பிரதமர் லீ சியன் லூங் தெரிவித்துள்ளார்.\n\nஎல்­லை­களை மீண்­டும் திறப்­ப­தற்­கும் அனைத்­து­ல­கப் பய­ணங்­களை மீண்­டும் தொடங்­கு­வ­தற்­கும் இது­போன்ற பொது­வான நடை­முறை அவசி­யம் என்று டாவோ­ஸ் உலக பொரு­ளி­யல் மன்ற மாநாட்­டில் ஆற்றிய சிறப்பு உரை­யில் அவர் தெரி­வித்­தார்.\n\nகொள்ளை நோயை எதிர்­கொள்ள அனைத்­து­லக ஒத்­து­ழைப்பை நாடு­கள் வலுப்­ப­டுத்­து­வ­தற்­கான வழி­முறை­களை அவர் வலி­யு­றுத்­தி­னார்.\n\nகொவிட்-19 கொள்­ளை­நோய் ஏற்­படுத்­திய நெருக்­கு­த­லுக்கு முன்­னரே உல­க­ம­ய­மா­தல் நெருக்­க­டிக்­குள்­ளா­னதை திரு லீ சுட்­டி­னார்.\n\n\"பன்­னாட்டு அமைப்­பு­கள், விதி­கள், நடை­மு­றை­கள் மீதான நம்­பிக்கை ஏற்­கெ­னவே குறைந்­தி­ருந்­தது. ஜன­ரஞ்­ச­க­மான அர­சி­யல், குறு­கிய மனப்­பான்மை, தேசி­ய­வா­தம், தன்­னைப்­பே­ணித்­த­னம் போன்­றவை வலுப்­பெற்று வந்­தன.\n\nநாடு­கள் கொவிட்-19 கொள்­ளை­நோயை முறை­யாக எதிர்­கொள்ள, அனைத்­து­லக ஒத்­து­ழைப்பு, பன்னாட்டு அமைப்­பு­க­ளின் முயற்­சி­கள், அனைத்­து­லக ஒழுங்­கு­முறை ஆகி­யவை முக்­கி­யம். அத்­து­டன் வல்­ல­ர­சு­க­ளி­டையே நிலை­யான உற­வு­மு­றை­யும் இதற்கு அவ­சி­யம் என்றார் திரு லீ.\n\nதொற்­று­நோய் பர­வத் தொடங்­கி­ய­தும் அனைத்­து­லக விநி­யோ­க சங்­கி­லி­களை நிலை­நி­றுத்த நாடு­கள், தத்­த­மது குடி­மக்­க­ளைத் திரும்­பப் பெற, பன்­னாட்­டுத் தடுப்­பூ­சித் திட்­டங்­க­ளை­யும் செயல்­ப­டுத்த உலக நாடு­கள் ஒன்­று­சேர்ந்து செயல்­பட்­டன.\n\nதடுப்­பூசி போடு­வது பர­வ­லா­கும்­போது, நாடு­கள் கட்­டுப்­பா­டு­களை தளர்த்தி, அத­னால் வீழ்ச்­சி­ய­டைந்த பொரு­ளி­யல்­கள் வளர்ச்­சிப் பாதை­யில் செல்­லும் என நம்­ப­லாம் என்றார் அவர்.\n\nதொற்­று­நோய் ஒரு புதிய கட்­டத்­திற்­குள் நுழை­வ­தால், சாத்­தி­ய­மற்ற வர்த்­த­கங்­கள், வேலை­கள் குறித்து அர­சாங்­கங்­கள் கடு­மை­யான முடி­வு­களை எடுக்க வேண்­டி­யி­ருக்­கும் என்­பதை­யும் பிர­த­மர் குறிப்­பிட்­டார்.\n\nஇது, தற்­போ­துள்ள அழுத்­தங்­களை அதி­கப்­ப­டுத்­தும். தன்­னைப்­பே­ணித்­த­னம், குறு­கிய மனப்­பான்­மை­யைக் கொள்ள நாடு­க­ளுக்கு அதிக அழுத்­தம் தரும் என­வும் அவர் எச்­ச­ரித்­தார்.\n\nவளர்ச்­சியை மீண்­டும் ஏற்­ப­டுத்த, பழைய நிலைக்­குத் திரும்­பு­வ­தற்கு அப்­பால், முன்­னோக்­கிச் சிந்­திக்க வேண்­டும். நாடு­க­ளுக்­குள், புதிய சந்தை வாய்ப்­பு­க­ளைக் கைக்­கொள்­ள­வும், புதிய தொழில்­நுட்­பங்­களை உரு­வாக்­க­வும் அர­சாங்­கங்­களும் வர்த்­த­கங்­களும் ஒத்­து­ழைக்க வேண்­டும் என்று பிரதமர் லீ தெரி­வித்­தார்.\n\nஏகப்­பட்ட இடர்­பா­டு­கள் உள்­ள­நிலை­யில், அமெ­ரிக்­கா­வும் சீனா­வும் தங்­க­ளுக்­கி­டை­யி­லான உற­வு­க­ளைச் சீர­மைத்­துக்­கொள்ள காலம் கடந்­து­வி­ட­வில்லை என்­றும் திரு லீ குறிப்­பிட்­டார்.\n\nமேலும் இந்­நா­டு­க­ளுக்கு இடையே மோதல் ஏற்­பட்­டால், அது ஒரு தலை­மு­றை­யின் அழி­வுக்­கான மோத­லாக இருக்­கும். அமெ­ரிக்­கா­வில் ஏற்­ப­ட்­டுள்ள புதிய அர­சாங்­கம், இரு­நாட்டு உற­வு­மு­றையை பாது­காப்­பான வழி­யில் கொண்டு செல்ல கிடைத்­தி­ருக்­கும் ஒரு வாய்ப்­பா­கும். அமெ­ரிக்க அதி­பர் பைட­னுக்கு உள்ள பல அவ­ச­ரப் பணி­க­ளுக்­கி­டையே அமெ­ரிக்க-சீனா உறவு ஒரு முக்­கிய முன்­னு­ரி­மை­யா­கக் கொள்ள வேண்­டும் என்று பிர­த­மர் லீ சியன் லூங் கூறி­னார்.\n\nகுறிப்புச் சொற்கள்\n\nசிங்கப்பூர்\n\nகொவிட்-19", "images": [{"image_url": "https://tamilmurasu.com.sg/top-news/story20210130-60464.html?w=825", "alt_text": "df8b2125-7cc8-48bd-93f9-1fab5559672a", "caption": "டாவோஸ் உலகப் பொருளியல் மன்ற மாநாட்டில் நேரலையில் பேசிய திரு லீ. படம்: தொடர்பு தகவல் அமைச்சு -"}]}
{"article_url": "https://tamilmurasu.com.sg/singapore/story20210130-60471.html", "site_title": "ஏதேனும் ஒரு சமூக மன்றத்திலிருந்து டிரேஸ்டுகெதர் கருவியைப் பெற்றுக்கொள்ளலாம்", "publish_date": "2021-01-30", "content": "ஏதேனும் ஒரு சமூக மன்றத்திலிருந்து டிரேஸ்டுகெதர் கருவியைப் பெற்றுக்கொள்ளலாம்\n\n30 Jan 2021 - 5:45 am\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nநாளை மறு­நா­ளி­லி­ருந்து சிங்­கப்­பூ­ரில் உள்ள ஏதே­னும் ஒரு சமூக மன்­றம் அல்­லது நிலை­யத்­தி­லி­ருந்து பொது­மக்­கள் தங்­கள் டிரேஸ்­டு­கெ­தர் சாத­னத்­தைப் பெற்­றுக்­கொள்­ள­லாம்.\n\nஇதற்கு முன்பு அவ­ர­வர் தொகு­தி­களில் உள்ள சமூக மன்­றங்­கள் அல்­லது நிலை­யங்­க­ளி­லி­ருந்து மட்­டும் டிரேஸ்­டு­கெ­தர் சாத­னங்­க­ளைப் பெற முடிந்­தது.\n\nடிரேஸ்­டு­கெ­தர் திட்­டத்­தின்­கீழ் இது­வரை 2.6 மில்­லி­ய­னுக்­கும் அதி­க­மான டிரேஸ்­டு­கெ­தர் சாத­னங்­கள் பெற்­றுக்­கொள்­ளப்­பட்­டுள்­ளன.\n\nகொவிட்-19 கிரு­மித்­தொற்­றால் பாதிக்­கப்­பட்­டோ­ரு­டன் நெருங்­கிய தொடர்­பில் இருந்­தோரை அடை­யா­ளம் காண இந்த டிரேஸ்­டு­கெ­தர் சாத­னங்­கள் உத­வும். அவ்­வாறு அடை­யா­ளம் காணப்­ப­டு­ப­வர்­கள் உட­ன­டி­யாக தனி­மைப்­ப­டுத்­தப்­ப­டு­வர். இதன்­மூ­லம் கிரு­மிப் பர­வ­லைக் கட்­டுப்­ப­டுத்­த­லாம் என்று அதி­கா­ரி­கள் தெரி­வித்­துள்­ள­னர்.\n\nகடந்த ஆண்டு அக்­டோ­பர் மாதம் இறு­தி­யில் 400,000 டிரேஸ்­டு­கெ­தர் சாத­னங்­கள் பெற்­றுக் கொள்­ளப்­பட்­டன.\n\nதங்­கள் டிரேஸ்­டு­கெ­தர் சாத­னங்­களில் உள்ள பேட்­ட­ரி­கள் தீர்ந்­து­விட்­டாலோ அல்­லது சாத­னங்­கள் பழு­த­டைந்­து­விட்­டாலோ சமூக மன்­றங்­க­ளி­லி­ருந்து புதிய டிரேஸ்­டு­கெ­தர் சாத­னங்­க­ளைப் பெற்­றுக்­கொள்­ள­லாம் என்று அறி­வார்ந்த தேசம், மின்­னி­லக்க அர­சாங்க அலு­வ­ல­கம் நேற்று தனது ஃபேஸ்புக் பக்­கத்­தில் பதி­விட்­டது.\n\nடிரேஸ்­டு­கெதர் சாத­னத்­தில் சிவப்பு ஒளி விட்­டு­விட்டு எரிந்­தாலோ அல்­லது ஒளி விட்­டு­விட்டு எரி­வது நின்­று­விட்­டாலோ அதை மாற்ற வேண்­டும்.\n\nநிமி­டத்­துக்கு ஒரு­முறை பச்சை ஒளி விட்­டு­விட்டு எரிந்­தால் சாத­னம் சரி­யாக இயங்­கு­கிறது என்று அர்த்­தம். கைபே­சி­யில் டிரேஸ்­டு­கெ­தர் செய­லி­யைப் பயன்­ப­டுத்த விரும்­பா­த­வர்­க­ளுக்­கும் கைபேசி இல்­லா­த­வர்­க­ளுக்­கும் இந்த டிரேஸ்­டு­கெ­தர் சாத­னம் உத­வி­யாக இருக்­கும்.\n\nகடந்த ஆண்டு செப்­டம்­பர் மாதம் 14ஆம் தேதி­யி­லி­ருந்து குடி­யி­ருப்­பா­ளர்­க­ளுக்­கும் வேலை அனு­மதி அட்டை வைத்­தி­ருப்­போ­ருக்­கும் டிரேஸ்­டு­கெ­தர் சாத­னங்­களை இல­வ­ச­மாக 20 சமூக மன்­றங்­கள் விநி­யோ­கம் செய்­தன.\n\nகடந்த ஆண்டு அக்­டோ­பர் மாதம் 2ஆம் தேதி­யன்று கூடு­த­லாக 18 சமூக மன்­றங்­கள் டிரேஸ்­டு­கெ­தர் சாத­னங்­களை விநி­யோ­கம் செய்­யத் தொடங்­கின.", "images": [{"image_url": "https://cassette.sphdigital.com.sg/image/tamilmurasu/3015b33ec2ff693eaa0830d7c715b8c79cdcd41a9cfc4bf5950cf9019a8759b4?w=825", "alt_text": "bbdb5603-081f-488f-8e6f-7fef57fd6cdc", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/singapore/story20210130-60477.html", "site_title": "அதிபர் ஹலிமா: பின்தங்கியவர்கள் புதிய திறன்களைக் கற்றுக்கொள்வதற்கு முதலாளிகள் உதவ வேண்டும்", "publish_date": "2021-01-30", "content": "அதிபர் ஹலிமா: பின்தங்கியவர்கள் புதிய திறன்களைக் கற்றுக்கொள்வதற்கு முதலாளிகள் உதவ வேண்டும்\n\n30 Jan 2021 - 5:45 am\n\n2\n\nmins read\n\n'ஸ்பிக் & ஸ்பேன்' (எஸ்என்எஸ்) நிறுவனத்தின் ஊழியர் முகம்மது தியால் ஃபஜ்ரி மஷுடி கிருமிநாசினி சாதனத்தைப் பயன்படுத்தும் முறையை அதிபர் ஹலிமா யாக்கோப்பின் வருகையின்போது செய்துக் காட்டினார். படம்: ஸ்ட்ரெய்ட்ஸ் டைம்ஸ்  -\n\nபின்­தங்­கி­ய­வர்­க­ளுக்­கும் மாற்­றுத்­தி­ற­னா­ளி­க­ளுக்­கும் வேலை வாய்ப்­பு­களை உரு­வாக்­கித் தரும் 'ஸ்பிக் & ஸ்பேன்' தூப்­பு­ரவு நிறு­வ­னத்­துக்கு நேற்று வருகை மேற்­கொண்ட அதி­பர் ஹலிமா யாக்­கோப், இன்­னும் அதி­க­மான சமூக நிறு­வ­னங்­கள் தொழில்­நுட்­பத்­தின் உத­வி­யு­டன் தங்­கள் வர்த்­த­கத்தை மேற்­கொண்டு அதன் மூலம் நல்ல காரி­யங்­க­ளைச் செய்ய முன் வர­வேண்­டும் என்று கேட்­டுக்­கொண்­டார்.\n\nஇந்­த கொவிட்-19 காலத்­தில், தங்­கள் நேரத்­தைப் பயன்­ப­டுத்தி வேலை செயல்­மு­றை­யை­யும் வேலை களை­யும் மறு­வ­டி­வ­மைத்து, அவற்றை எதிர்­கா­லத்­தில் பயன்­படும் வேலை­க­ளாக உரு­மாற்றி, அவற்­றின் மூலம் பின்­தங்­கி­ய­வர்­கள் புதிய திறன்­களை வளர்த்­துக்­கொள்ள பங்­க­ளிக்­க­லாம் என்று திரு­வாட்டி ஹலிமா விவ­ரித்­தார்.\n\nகாலாங் பிளே­ஸில் உள்ள ஸ்பெக்கோ எக்ஸ்­பீ­ரி­யன்ஸ் நிலைய காட்­சி­ய­றைக்­குச் சென்ற அதி­ப­ருக்கு அந்த சமூக நிறு­வ­னத்­தின் புதிய பொருட்­கள் பற்றி விளக்­கம் அளிக்­கப்­பட்­டது. அதி­பர் அந்­நி­று­வ­னத்­தின் ஊழி­யர்­க­ளி­டம் பேசி அவர்­க­ளின் அனு­ப­வத்­தை­யும் தெரிந்­து­கொண்­டார்.\n\nபின்­னர் அந்­நி­று­வ­னத்­துக்கு தாம் மேற்­கொண்ட வருகை பற்றி ஃபேஸ்புக்­கில் பகிர்ந்­து­கொண்ட திரு­வாட்டி ஹலிமா, \"ஸ்பிக் & ஸ்பேன் நிறு­வ­னம், முன்­னாள் கைதி­கள், மன­நலம் மற்­றும் உடல் அள­வில் குறை உள்­ள­வர்­கள் போன்ற பின்­தங்­கி­ய­வர்­க­ளுக்கு வேலை வாய்ப்பு வழங்­கி­யி­ருப்­ப­தைக் கண்டு மன­நி­றை­வ­டைந்­தேன். இது அவர்­கள் ஒரு கண்­ணி­ய­மான வரு­மா­னத்தை ஈட்டி, அர்த்­த­முள்ள வாழ்க்கை வாழ்­வ­தற்கு வாய்ப்­ப­ளித்­தி­ருக்­கிறது,\" என்று குறிப்­பிட்­டி­ருந்­தார்.\n\nஸ்பிக் & ஸ்பேன் நிறு­வன ஊழி­யர்­களில் 80 விழுக்­காட்­டி­னர் பின்­தங்­கிய பிரி­வைச் சேர்ந்­த­வர்­கள். அந்­நி­று­வ­னம், 60க்கு மேற்­பட்ட சமூக சேவை அமைப்­பு­க­ளு­டன் பங்­கா­ளித்­து­வத்தை ஏற்­ப­டுத்தி, அதன் மூலம் தனது ஊழி­யர்­களில் 300க்கு மேற்­பட்­ட­வர்­க­ளுக்கு பயிற்சி, திறன் மேம்­பாடு, வேலை வாய்ப்­பு­களை வழங்­கி­யுள்­ளது.\n\nஅத்­து­டன் தாதிமை இல்­லங்­களில் உள்ள 64,000 முதி­ய­வர்­களின் பாது­காப்பை உறுதி செய்­யும் வகையில் அங்கும் சிறிய நடுத்தர நிறுவனங்களிலும் கிருமி நீக்கப் பணியை இலவசமாக செய்து வரு கிறது.", "images": [{"image_url": "https://cassette.sphdigital.com.sg/image/tamilmurasu/e1b13b4672d206763b229e7b5e13134964294b9c21440c68ef3acab04f8768f6?w=825", "alt_text": "47e52b02-7a89-4451-8126-2d6acdaf7676", "caption": "'ஸ்பிக் & ஸ்பேன்' (எஸ்என்எஸ்) நிறுவனத்தின் ஊழியர் முகம்மது தியால் ஃபஜ்ரி மஷுடி கிருமிநாசினி சாதனத்தைப் பயன்படுத்தும் முறையை அதிபர் ஹலிமா யாக்கோப்பின் வருகையின்போது செய்துக் காட்டினார். படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/india/story20210130-60486.html", "site_title": "அனைத்துலக விமான சேவைகளுக்கு பிப்ரவரி 28 வரை தடை நீட்டிப்பு", "publish_date": "2021-01-30", "content": "அனைத்துலக விமான சேவைகளுக்கு பிப்ரவரி 28 வரை தடை நீட்டிப்பு\n\n30 Jan 2021 - 5:45 am\n\n1\n\nmins read\n\nபடம்: ஊடகம் -\n\nஅனைத்­து­லக பய­ணி­கள் விமானச் சேவைக்­கான தடை பிப்­ர­வரி 28ஆம் தேதி வரை நீட்­டிக்­கப்­ப­டு­வ­தாக மத்­திய அரசு அறி­வித்­துள்­ளது.\n\nஅந்­தத் தடை ஜன­வரி 31ஆம் தேதி­யு­டன் முடி­வ­டைய இருந்­தது.\n\nகொவிட்-19 தொற்று பரவலைத் தொடர்ந்து, கடந்த ஆண்டு மார்ச் 23ஆம் தேதி முதல் விமானச் சேவை­கள் ரத்து செய்­யப்­பட்­டன.\n\nகடந்த மே 25ஆம் தேதி உள்­நாட்டு விமானச் சேவை தொடங்­கி­யது. சிறப்பு விமா­னங்­கள் மட்­டும் வெளி­நா­டு­க­ளுக்கு இப்­போது இயக்­கப்­பட்டு வரு­கின்­றன.", "images": [{"image_url": "https://cassette.sphdigital.com.sg/image/tamilmurasu/3eb7b764f00ea85c8de818a334be563636e824481c3c82d3138dc995235a84dc?w=825", "alt_text": "a3cd9bca-de81-4648-860e-3af88ebb205b", "caption": "படம்: ஊடகம் -"}]}
{"article_url": "https://tamilmurasu.com.sg/singapore/story20210130-60468.html", "site_title": "கடற்கரையிலும் உணவகங்களிலும் ஒன்றுகூடிய 131 பேருக்கு அபராதம்", "publish_date": "2021-01-30", "content": "கடற்கரையிலும் உணவகங்களிலும் ஒன்றுகூடிய 131 பேருக்கு அபராதம்\n\n30 Jan 2021 - 5:45 am\n\n3\n\nmins read\n\nவிதிமுறைக்கு உட்படாமல் கடற்கரையிலும் உணவகங்களிலும் ஒன்றுகூடியவர்களுக்கு அபராதம் விதிக்கப்பட்டது. படங்கள்: தேசிய பூங்காக் கழகம், நகர மறுசீரமைப்பு ஆணையம் -\n\n1\n\nof\n\n2\n\nவிதிமுறைக்கு உட்படாமல் கடற்கரையிலும் உணவகங்களிலும் ஒன்றுகூடியவர்களுக்கு அபராதம் விதிக்கப்பட்டது. படங்கள்: தேசிய பூங்காக் கழகம், நகர மறுசீரமைப்பு ஆணையம் -\n\n1\n\nof\n\n2\n\nவிதிமுறைக்கு உட்படாமல் கடற்கரையிலும் உணவகங்களிலும் ஒன்றுகூடியவர்களுக்கு அபராதம் விதிக்கப்பட்டது. படங்கள்: தேசிய பூங்காக் கழகம், நகர மறுசீரமைப்பு ஆணையம் -\n\n1\n\nof\n\n2\n\nவிதிமுறைக்கு உட்படாமல் கடற்கரையிலும் உணவகங்களிலும் ஒன்றுகூடியவர்களுக்கு அபராதம் விதிக்கப்பட்டது. படங்கள்: தேசிய பூங்காக் கழகம், நகர மறுசீரமைப்பு ஆணையம் -\n\n1\n\nof\n\n2\n\nவிதிமுறைக்கு உட்படாமல் கடற்கரையிலும் உணவகங்களிலும் ஒன்றுகூடியவர்களுக்கு அபராதம் விதிக்கப்பட்டது. படங்கள்: தேசிய பூங்காக் கழகம், நகர மறுசீரமைப்பு ஆணையம் -\n\n1\n\nof\n\n2\n\nகொரோனா கிரு­மிப் பர­வ­லைத் தடுப்­ப­தற்­காக நடை­மு­றைப்­ப­டுத்­தப்­பட்ட பாது­காப்பு விதி­மு­றை­களை மீறிய குற்­றத்­துக்­காக இரண்டு உண­வ­கங்­க­ளின் உரி­மை­யா­ளர்­கள் மீது வரும் செவ்­வாய்க்­கி­ழ­மை­யன்று குற்­றம் சாட்­டப்­ப­ட­வி­ருக்­கிறது.\n\nமார்க் எண்­டர்­பி­ரைஸ், கிம்ஸ் பிளேஸ் கடல்­ உ­ணவு உண­வ­கம் ஆகி­ய­வற்­றுக்கு எதி­ராக நட­\n\nவ­டிக்கை எடுக்­கப்­ப­டு­கிறது. பாது­காப்பு விதி­மு­றை­களை மீறி­ய­தால் அதை மூட பல­முறை உத்­த­ரவு பிறப்­பிக்­கப்­பட்­டும் மார்க் என்­டர்­பி­ரைஸ் அதைப் புறக்­க­ணித்­த­\n\nதா­கக் கூறப்­ப­டு­கிறது.\n\nபல மேசை­களில் ஐந்­துக்­கும் மேற்­பட்­டோரை அமர கிம்ஸ் பிளேஸ் கடல் ­உ­ணவு உண­வ­கம் அனு\n\n­ம­தித்­த­தா­கக் கூறப்­ப­டு­கிறது. அது­மட்­டு­மல்­லாது, கடந்த ஆண்டு செப்­டம்­பர் மாதத்­தில் அந்த உண­வ­கத்­தில் கரா­வோக்கே நட­வ­டிக்­கை­கள் அனு­ம­திக்­கப்­பட்­டன.\n\nஇந்த விதி­மீ­றல்­க­ளுக்­காக இம்­மா­தம் 6ஆம் தேதி­யி­லி­ருந்து பிப்­ர­வரி 4ஆம் தேதி வரை மொத்­தம் 30 நாட்­க­ளுக்கு உண­வ­கத்தை மூட வேண்­டும் என கிம்ஸ் பிளேஸ் கடல்­உ­ணவு உண­வ­கத்­துக்கு உத்­த­ர­வி­டப்­பட்­டது.\n\nதண்­டனை விதிக்­கப்­பட்ட 12 உண­வ­கங்­களில் இந்த இரண்டு உண­வ­கங்­களும் அடங்­கும். உண­வ­கங்­களை மூட நான்கு உண­வ­கங்­க­ளுக்கு உத்­த­ர­வி­டப்­பட்­டது. ஆறு உண­வ­கங்­க­ளுக்கு அப­ரா­தம் விதிக்­கப்­பட்­டது.\n\nகடந்த ஆண்டு செப்­டம்­பர் மாதம் 7ஆம் தேதி­யன்று கிம்ஸ் பிளேஸ் கடல்­ உ­ணவு உண­வ­கத்­தில் ஊழி­யர்­க­ளுக்­கான ஒன்­று­கூ­ட­லுக்கு ஏற்­பாடு செய்­த­தாக சிங்­கப்­பூர் ஸ்ட்­ரெய்ட்ஸ் ஒயின் நிறு­வ­னம் மீது குற்­றம் சாட்­டப்­படும்.\n\nஅந்த ஒன்­று­கூ­ட­லில் 26 ஊழி­யர்­கள் கலந்­து­கொண்­ட­னர். அவர்­கள் அனை­வ­ருக்­கும் தலா $300 அப­ரா­தம் விதிக்­கப்­பட்­டது.\n\n350 ஜூரோங் ஈஸ்ட் அவென்யூ 1ல் உள்ள சியாவ் யாவ் கெ உண­வ­கம், 40 சாகோ ஸ்தி­ரீட்­டில் உள்ள மெயின் என்ட்­ரஸ், லக்கி பிளா­சா­வில் உள்ள கிலினி கோப்­பித்­தி­யாம், 2 அலி­வால் ஸ்தி­ரீட்­டில் உள்ள தியேன் யா ஹாய் ஜியாவ் கேடிவி ஆகி­யவை விதி­மு­றை­களை மீறி­ய­தால் அவற்றை மூட உத்­த­ர­வி­டப்­பட்­டுள்­ளது.\n\nஉணவு மற்­றும் பானம் சேவை­களை நடத்த உரி­மம் வைத்­தி­ருக்­கும் மது­பா­னக்­கூ­ட­மான மெயின் என்ட்­ர­சில் எட்­டுக்­கும் மேற்­பட்ட வாடிக்­கை­யா­ளர் குழுக்­கள் அனு­ம­திக்­கப்­பட்­ட­தா­கக் கூறப்­ப­ட்டது.\n\nஅது­மட்­டு­மல்­லாது மது­பா­னக்­கூ­டத்­தில் வாடிக்­கை­யா­ளர்­கள் உரை நடத்­த­வும் அந்த மது­பா­னக் கூடம் அனு­ம­தித்­த­தா­கக் கூறப்­ப­டு­கிறது. அத்­து­டன், இம்­மா­தம் 23ஆம் தேதி­யன்று மது­பா­னக்கூடத்துக்கு வந்த வாடிக்­கை­யா­ளர்­க­ளின் உடல்­வெப்­ப­நி­லையை அது சோதிக்­க­வில்லை என்று தெரி­விக்­கப்­பட்­டுள்­ளது.\n\nகொவிட்-19 கிரு­மிப் பர­வ­லைத் தடுக்க நடை­மு­றைப்­ப­டுத்­தப்­பட்ட தற்­கா­லிக விதி­மு­றை­க­ளின்­படி உண­வ­கங்­களில் வாடிக்­கை­யா­ளர்­கள் உரை­யாற்­றவோ பாடவோ கூடாது. இம்­மா­தம் 26ஆம் தேதி­யி­லி­ருந்து அடுத்த மாதம் 4ஆம் தேதி வரை மூடப்­பட வேண்­டும் என்று மெயின் என்ட்­ரஸ் மது­பா­னக்­கூ­டத்­துக்கு சிங்­கப்­பூர் பய­ணத்­து­றைக் கழ­கம் உத்­த­ர­விட்­டுள்­ளது.\n\nமேலும் நான்கு உண­வ­கங்­க­ளுக்கு தலா $1,000 அப­ரா­த­மும் தொடர்ந்து விதி­மு­றை­களை மீறி­ய­தற்­காக இன்­னோர் இரண்டு உண­வ­கங்­க­ளுக்­கு தலா $2,000 அபராதமும் விதிக்­கப்­பட்­டது\n\nஇந்­நி­லை­யில், கொவிட்-19 விதி­மு­றை­களை மீறி­ய­தற்­காக மேலும் 131 பேருக்கு அப­ரா­தம் விதிக்­கப்­பட்­டுள்­ளது.\n\nஇம்­மா­தம் 22, 23ஆம் தேதி­களில் உண­வ­கங்­கள், கடைத்­\n\nதொ­கு­தி­கள், மற்ற பொது இடங்­கள் ஆகி­ய­வற்­றில் அர­சாங்க அமைப்­பு­கள் தீவிர கண்­கா­ணிப்­புப் பணி­களில் ஈடு­பட்­ட­தால் விதி­மு­றை­களை மீறிய பலர் அகப்­பட்­ட­தாக நீடித்த நிலைத்­தன்மை, சுற்­றுப்­புற அமைச்சு தெரி­வித்­தது.\n\nஎட்­டுக்­கும் மேற்­பட்­ட­வர்­கள் ஒன்­று­கூ­டிய விதி­மீ­ற­லுக்­காக 27 பேருக்கு தலா $300 அப­ரா­தம் விதிக்­கப்­பட்­டது.\n\nஎஞ்­சி­யுள்ள 104 பேரும் எட்­டுக்­கும் மேற்­பட்­ட­வர்­க­ளு­டன் ஒன்­று­கூ­டி­ய­தற்­கும் மற்­ற­வர்­க­ளு­டன் பூங்­காக்­க­ளி­லும் கடற்­க­ரை­க­ளி­லும் இருந்­த­தற்­கா­க­வும் அப­ரா­தம் விதிக்­கப்­பட்­டது.", "images": [{"image_url": "https://cassette.sphdigital.com.sg/image/tamilmurasu/b82070c7a6e5efb2e8253929f00bca879ee376eae7941849dd713cd78c65e268?w=825", "alt_text": "42709293-bdea-473e-9bb6-50a0cea8bc9c", "caption": "விதிமுறைக்கு உட்படாமல் கடற்கரையிலும் உணவகங்களிலும் ஒன்றுகூடியவர்களுக்கு அபராதம் விதிக்கப்பட்டது. படங்கள்: தேசிய பூங்காக் கழகம், நகர மறுசீரமைப்பு ஆணையம் - 1 of 2"}, {"image_url": "https://cassette.sphdigital.com.sg/image/tamilmurasu/19311425595ac88b80a4138f7df0fd05c836280b7803d89c8481231f1b45b430?w=825", "alt_text": "256d83b7-dffb-4e1f-9cce-e531817670dc", "caption": "விதிமுறைக்கு உட்படாமல் கடற்கரையிலும் உணவகங்களிலும் ஒன்றுகூடியவர்களுக்கு அபராதம் விதிக்கப்பட்டது. படங்கள்: தேசிய பூங்காக் கழகம், நகர மறுசீரமைப்பு ஆணையம் - 1 of 2"}]}
{"article_url": "https://tamilmurasu.com.sg/singapore/story20210130-60478.html", "site_title": "சிங்கையில் தமிழிசைப் பள்ளி", "publish_date": "2021-01-30", "content": "சிங்கையில் தமிழிசைப் பள்ளி\n\n30 Jan 2021 - 5:45 am\n\n2\n\nmins read\n\nபெரும்­பா­லும் தமிழ்ப் பாடல்­களைக் கொண்டு செவ்­விசை கற்­பிக்­கும் முயற்­சி­யில், தஞ்­சா­வூர் தமிழ்ப் பல்­க­லைக்­க­ழ­கத்­தின் தமிழ்ப் பண்­பாட்டு மையத்­தின் இணை­வு­டன் தமி­ழி­சைப் பள்ளி ஒன்றை சிங்­கை­யில் தொடங்­கி­யுள்­ளது தமிழ் வர­லாற்று மர­பு­டை­மைக் கழ­கம்.\n\nஇதன் தொடக்க விழா­வும் இணை­யப் பக்க வெளி­யீட்டு விழா­வும் இம்­மா­தம் 23ஆம் தேதி­யன்று சிங்­கப்­பூ­ரின் மூத்த தமி­ழ­றி­ஞர் பேரா­சி­ரி­யர் சுப. திண்­ணப்­ப­னின் தலை­மை­யில் நடை­பெற்­றது. செல்வி பூங்­கு­ழ­லி­யின் வாழ்த்­துப் பாட­லு­ட­னும் திரு சம்­பந்­தம் செந்தி­லின் வர­வேற்­பு­ரை­யு­ட­னும் விழா தொடங்­கி­யது.\n\nதலை­மை­யேற்­றுப் பேசிய பேரா­சி­ரி­யர் திண்­ணப்­பன், தமி­ழிசை ஆராய்ச்சி முன்­னோ­டி­களை நினை­வு­கூர்ந்­தார். தமி­ழில் இசை கற்க வேண்­டி­ய­தன் அவ­சி­யத்­தை­யும், தமிழ் மரபு தொடர வேண்­டி­ய­தை­யும் வலி­யு­றுத்­திப் பேசி­னார்.\n\nசிங்­கப்­பூ­ரில் தமி­ழி­சைப் பள்ளி யின் அவ­சி­யத்­தை­யும் அது தொடங்­கப்­பட்­ட­தன் நோக்­கத்­தை­யும் தமிழ் வர­லாற்று மர­பு­டை­மைக் கழ­கத்­தின் தலை­வர் திரு புரு­ஷோத்­த­மன் விளக்­கி­னார்.\n\nதஞ்சை, தமிழ்ப் பல்­க­லைக் கழ­கத்­தின் தமிழ்ப் பண்­பாட்டு மைய இயக்­கு­நர் பேரா­சி­ரி­யர் பெ. கோவிந்­த­சா­மி­யின் சார்­பில் பேரா­சி­ரி­யர் தமிழ்­வேல், பேரா­சி­ரி­யர் திண்­ணப்­ப­னு­டன் இணைந்து தமி­ழி­சைப் பள்­ளி­யின் இணை­யப் பக்­கத்தைத் திறந்து வைத்து வாழ்த்­துரை வழங்­கி­னார்.\n\nஅதைத்­தொ­டர்ந்து, திரு­மதி மீனாட்சி சபா­பதி, புதுச்­சேரி பல்­கலைக்­க­ழ­கத்­தின் பேரா­சி­ரி­யர் மு. இளங்­கோ­வன், உள்ளூர் கவிஞர், எழுத்தாளர் திரு மா. அன்­ப­ழ­கன், சிங்­கப்­பூர் தமி­ழா­சி­ரி­யர் சங்­கத் தலை­வர் திரு தன­பால் குமார், தமி­ழிசை ஆராய்ச்­சி­யா­ளர் முனை­வர் கலை­வாணி ஆகி­யோர் வாழ்த்­துரை வழங்­கி­னர்.\n\nஇவ்­வி­ழாவை திரு முரு­கு­தமிழ் அறி­வன் தொகுத்து வழங்க திரு ப. கரு­ணா­நி­தி­யின் நன்­றி­யு­ரை­யு­டன் இனிதே நிறை­வே­றி­யது.\n\nஇப்­பள்­ளி­யின் மூலம் சிங்­கை­யில் உள்ள மாண­வர்­கள், வாய்ப்­பாட்டு, வய­லின், வீணை, பர­த­நாட்­டி­யம் ஆகிய கலை­க­ளைப் பயின்று, தமிழ்ப் பல்­க­லைக்கழக படி­நி­லைத் தேர்­வில் கலந்து கொண்டு பல்­க­லைக் கழ­கச் சான்­றி­தழ்­க­ளைப் பெற இய­லும்.\n\nமேலும், பறையாட்­டம், கர­காட்­டம், சிலம்­பம், தவில், நாதஸ்­வ­ரம் ஆகிய தமிழ்க் கலை­களை குறு­கிய கால வகுப்­பு­க­ளா­கப் பயி­ல­லாம்.\n\nமேல் விவரங்களுக்கு தமி­ழி­சைப் பள்­ளி­யின் இணை­யப் பக்­கத்தை நாட­லாம். அதன் இணைய முக­வரி: isai.thhs.org.sg", "images": []}
{"article_url": "https://tamilmurasu.com.sg/cinema/story20210130-60499.html", "site_title": "மீண்டும் இணைந்த கூட்டணி", "publish_date": "2021-01-30", "content": "மீண்டும் இணைந்த கூட்டணி\n\n30 Jan 2021 - 5:45 am\n\n2\n\nmins read\n\nசிம்பு. படம்: ஊடகம் -\n\nகொரோனா விவ­கா­ரம் ஓர­ளவு கட்­டுக்­குள் வந்­ததை அடுத்து தமிழ்த் திரை­யு­ல­கத்­தி­னர் உற்­சா­கம் அடைந்­துள்­ளனர்.\n\nஇத­னால் புதுப்­ப­டங்­க­ளுக்கு நடி­கர், நடி­கை­களை ஒப்­பந்­தம் செய்­வது, பூசை போடு­வது போன்ற பணி­கள் விறு­விறுப்பு அடைந்­துள்­ளன.\n\nஇந்­நி­லை­யில் மீண்­டும் கௌதம் மேனன் படத்­தில் நடிக்க ஒப்­பந்­த­மாகி உள்­ளார் சிம்பு.\n\nஇவர்­க­ளது கூட்­ட­ணி­யில் வெளி­யான 'விண்­ணைத் தாண்டி வரு­வாயா' பலத்த வர­வேற்­பைப் பெற்­றது. கடை­சி­யாக 'அச்சம் என்­பது மட­மை­யடா' படத்­துக்­காக இணைந்­த­னர்.\n\nஅது­வும் வெற்றி பெற்ற நிலை­யில் சிம்பு தொடர்ச்­சி­யாக படங்­களில் நடிப்­ப­தைத் தவிர்த்து வந்­தார்.\n\nஇந்­நி­லை­யில் பி­ர­பல தயா­ரிப்­பா­ளர் ஐசரி கணேஷ் தயா­ரிக்­கும் படத்­துக்­காக இரு­வ­ரும் இணைந்­துள்­ள­னர்.\n\nஇந்­தத் தக­வல் அதி­கா­ர­பூர்­வ­மாக அறி­விக்­கப்­பட்­டுள்­ளது.\n\nஇது சிம்­பு­வின் 47வது படம். கௌதம் மேனன் சொன்ன கதை சிம்­பு­வுக்கு மிக­வும் பிடித்­துப்­போ­ன­தாம்.\n\nஅத­னால் வேறு எது­வும் கேட்­கா­மல் உட­ன­டி­யாக நடிக்க சம்­ம­தித்­த­தாகக் கூறப்­படுகிறது.\n\nதற்­போது வெங்­கட் பிரபு இயக்­கும் 'மாநாடு', 'பத்து தல' படங்­களில் நடித்து வரு­கி­றார் சிம்பு. அவற்றை முடித்த கையோடு கௌதம்­மே­னன் படத்­துக்­கான பணி­க­ளைத் தொடங்­கத் திட்­ட­மாம்.\n\nஇதற்­கி­டையே 'பிக்­பாஸ்' புகழ் லாஸ்லியா அந்­நி­கழ்ச்­சி­யில் தனது சக போட்­டி­யா­ள­ரான தர்­ஷ­னு­டன் இணைந்து நடிக்க உள்­ளார்.\n\nமலை­யா­ளத்­தில் வெற்றி பெற்ற 'ஆன்ட்­ராய்டு குஞ்­சப்­பன் வெர்­ஷன் 5.25' படம் தமி­ழில் மறு­ப­திப்­பா­கிறது. இப்­படத்தை தயா­ரிப்­ப­து­டன் நாய­க­னின் தந்­தை­யா­க­வும் நடிக்க உள்­ளார் இயக்குநர் கே.எஸ்.ரவி­கு­மார். யோகி­பாபு முக்கிய கதா­பாத்­தி­ரத்தை ஏற்­றுள்­ளார்.\n\nதமி­ழில் 'கூகல் குட்­டப்­பன்' என்று பெயர் வைத்­துள்­ள­னர். இப்­ப­டத்­தில்­தான் தர்­ஷ­னும் லாஸ்­லி­யா­வும் ஜோடி சேர்ந்­துள்­ள­னர்.\n\n\"அடுத்த மாதம் படப்­பி­டிப்பு தொடங்க உள்­ளது. ஜிப்­ரான் இசை அமைக்­கி­றார். ரவி­கு­மார் சார் போன்ற அனு­பவ இயக்­கு­ந­ரு­டன் பணி­யாற்­று­வது நான் சற்­றும் எதிர்­பா­ராத நல்ல வாய்ப்பு,\" என்று உற்சா­கத்­தில் மிதக்­கி­றா­ராம் லாஸ்­லியா.\n\nதிரு­ம­ணத்­துக்­குப் பிறகு முன்­னை­விட கூடு­தல் உற்­சா­கத்­து­டன் நடித்து வரு­கி­றார் 'கயல்' ஆனந்தி. தற்­போது 'ஏமாலி' பட நாய­கன் சாம் ஜோன்­ஸுக்கு ஜோடி­யாக ஒரு படத்­தில் ஒப்­பந்­த­மாகி உள்­ளார்.\n\nஇது மது­ரை­யில் நடந்த உண்­மைச் சம்­ப­வத்தை மைய­மாக வைத்து உரு­வா­கும் பட­மாம். இன்­னும் தலைப்பு வைக்­காத படத்தை மோகன்­ரா­ஜா­வி­டம் உதவி இயக்­கு­ந­ரா­கப் பணி­யாற்­றிய தாம­ரைச் செல்­வன் இயக்­கு­கி­றார்.\n\nதிரு­மண வாழ்க்­கை­யில் ஏற்­பட்ட குழப்­பங்­களை எல்­லாம் ஒதுக்கி வைத்து­விட்டு மீண்­டும் கதா­நா­ய­கி­யாக களமிறங்கு­கி­றார் வனிதா.\n\nஇது முழுக்க முழுக்க நாய­கிக்கு முக்­கி­யத்­து­வம் அளிக்­கும் கதையை வைத்து உரு­வா­கும் பட­மாம். 'அனல் காற்று' என்று தலைப்பு வைத்­தி­ருப்­ப­தாகத் தக­வல்.\n\nகீர்த்தி சுரேஷ், பாபி சிம்ஹா நடித்த 'பாம்­புச்­சட்டை' படத்தை இயக்­கிய ஆடம்தா­சன்­தான் இப்­ப­டத்தை இயக்க உள்­ளார். இதற்­காக தனது உடல் எடையை மிக வேக­மா­கக் குறைத்து வரு­கி­றார் வனிதா.\n\nஇதற்­கி­டையே அறி­முக இயக்­கு­நர் சிபி சக்­ர­வர்த்தி இயக்­கத்­தில் உரு­வா­கும் படத்­தில் நடிக்­கி­றார் சிவ­கார்த்­தி­கே­யன்.\n\nஇது­வரை அவர் ஏற்­றி­ராத வித்­தி­யா­ச­மான கதா­பாத்­தி­ரத்­தில் நடிக்­கி­றா­ராம். இந்­தப் புதிய படத்­துக்கு 'டான்' என்று தலைப்பு வைத்­துள்­ள­னர். மற்ற விவ­ரங்­கள் விரை­வில் அறி­விக்­கப்­படும் எனத் தக­வல்.", "images": [{"image_url": "https://cassette.sphdigital.com.sg/image/tamilmurasu/cf49b0da6cf76a5021d87093f420f5994495cc33bdcef93fd62be78b7ecbceed?w=825", "alt_text": "c909dab4-ed2f-4e1e-a9a9-04b7652e01e8", "caption": "சிம்பு. படம்: ஊடகம் -"}]}
{"article_url": "https://tamilmurasu.com.sg/singapore/story20210129-60462.html", "site_title": "பிரதமர் லீக்கு இரண்டாவது கொவிட்-19 தடுப்பூசி போடப்பட்டது", "publish_date": "2021-01-29", "content": "பிரதமர் லீக்கு இரண்டாவது கொவிட்-19 தடுப்பூசி போடப்பட்டது\n\n29 Jan 2021 - 7:33 pm\n\n1\n\nmins read\n\n-\n\nபிரதமர் லீ சியல் லூங் தமது இரண்டாவது கொவிட்-19 தடுப்பூசியை இன்று காலை சிங்கப்பூர் பொது மருத்துவமனையில் போட்டுக்கொண்டார். கொவிட்-19 தடுப்பூசி போட்டுக்கொள்பவர்கள் மொத்தம் இரண்டு முறை ஊசி போட்டுக்கொள்ள வேண்டும்.\n\nஇம்மாதம் 8ஆம் தேதியன்று திரு லீக்கு அவரது முதல் தடுப்பூசியைப் போட்ட 41 வயது மூத்த ஸ்டாஃப் தாதி ஃபாத்திமா முகம்மது ஷா இரண்டாவது தடுப்பூசியையும் போட்டார்.\n\n\"எனது முதல் தடுப்பூசியைப் போலவே இதுவும் கண்மூடித் திறப்பதற்குள் போடப்பட்டது. வலி ஏதும் இல்லை.\n\n\"தடுப்பூசி போட்ட பிறகு ஏறத்தாழ அரை மணி நேரத்துக்கு மருத்துவர்கள் எனது உடல்நிலையைக் கண்காணித்தனர். நான் நலமாக இருக்கிறேன் என்பதை மகிழ்ச்சியுடன் தெரிவித்துக்கொள்கிறேன்,\" என்று பிரதமர் லீ தமது ஃபேஸ்புக் பக்கத்தில் பதிவிட்டார்.\n\nதடுப்பூசி போடும் திட்டத்தை சுகாதார அமைச்சு துரிதப்படுத்துவதாகவும் மேலும் பல தடுப்பூசி நிலையங்கள் திறக்கப்படுவதாகவும் திரு லீ தெரிவித்தார்.", "images": [{"image_url": "https://cassette.sphdigital.com.sg/image/tamilmurasu/77cdd33faa5c8a286fab90343043f0232c707cfe5535e1c989594210de555267?w=825", "alt_text": "e7412966-0d09-482a-b457-9a68bee2a99f", "caption": "-"}]}
{"article_url": "https://tamilmurasu.com.sg/india/story20210129-60459.html", "site_title": "ஐநா: இந்தியாவின் தடுப்பூசி உற்பத்தி ஆற்றல் உலகின் தலைசிறந்த வளம்", "publish_date": "2021-01-29", "content": "ஐநா: இந்தியாவின் தடுப்பூசி உற்பத்தி ஆற்றல் உலகின் தலைசிறந்த வளம்\n\n29 Jan 2021 - 7:22 pm\n\n2\n\nmins read\n\n-\n\nஇந்தியாவின் கொவிட்-19 தடுப்பூசி உற்பத்தித் திறனானது உலகின் தலைசிறந்த வளம் என்று ஐக்கிய நாடுகள் சபையின் தலைமைச் செயலாளர் அன்டோனியோ குடரெஸ் கூறியுள்ளார்.\n\nநியூயார்க்கின் செய்தியாளர்களிடம் உரையாற்றிய அவர், \"இந்தியாவில் தடுப்பூசிகர் உற்பத்தி மிக அதிக அளவில் உள்ளது. உலகளாவிய தடுப்பூசி பிரசாரத்தைச் சாத்தியமாக்குவதில் முக்கிய பங்கை வகிக்கத் தேவையான அனைத்தும் இந்தியாவிடம் உள்ளதென உறுதியாக நம்புகிறோம். இந்தியாவின் இந்த திறன் முழுமையாகப் பயன்படுத்தப்பட வேண்டும் என்பதை உலகம் புரிந்துகொள்கிறது,\" எனக் கூறினார்.\n\nகொவிஷீல்டு, கோவெக்சின் ஆகிய இரு கொரோனா தடுப்பூசிகளை இந்தியாவில் அவசரகால பயன்பாட்டுக்கு இந்தியத் தலைமை மருந்து கட்டுப்பாட்டு இயக்குநரகம் சென்ற மாதம் ஒப்புதல் வழங்கியது. தடுப்பூசி போடும் பணி நாடு முழுவதும் மிகப்பெரிய அளவில் நடைபெற்று வருகிறது. இதுவரை மொத்தம் 2,928,053 பேருக்கு தடுப்பூசி போடப்பட்டுள்ளது.\n\nஇதுவரையில் கிட்டத்தட்ட 5.5 மில்லியன் தடுப்பூசி மருந்துகளை அண்டை நாடுகளுக்கு இந்தியா வழங்கியுள்ளது.\n\nஓமான், கேரிகாம் நாடுகள், நிகரகுவா, பசிபிக் தீவு நாடுகளுக்கு தடுப்பூசி மருந்துகளை பரிசளிக்க இந்தியா திட்டமிட்டுள்ளது என்று இந்திய வெளியுறவு அமைச்சக செய்தித் தொடர்பாளர் அனுராக் ஸ்ரீவாஸ்தவா இன்று கூறினார். மேலும், தடுப்பூசிகள், நோய்த்தடுப்புக்கான உலகளாவிய கூட்டணியான கவி அமைப்பின் கோவாக்ஸ் திட்டத்தின் கீழ் ஆப்பிரிக்காவிற்கு 10 மில்லியன், ஐநா சுகாதார ஊழியர்களுக்கு ஒரு மில்லியன் தடுப்பூசி மருந்துகளையும் வழங்க இந்தியா திட்டமிட்டுள்ளதாகவும் அவர் தெரிவித்தார்.\n\nஇதற்கிடையே இந்தியாவில் புதிதாக 18,855 பேருக்கு கிருமித்தொற்று உறுதி செய்யப்பட்டுள்ளது. இதனோடு பாதிக்கப்பட்டோரின் மொத்த எண்ணிக்கை 10,720,048 ஆகியுள்ளது.\n\nஅதேநேரத்தில், குணமடைந்தோர் எண்ணிக்கையும் 10,394,352 ஆகக் கூடியுள்ளது என்று அந்நாட்டு சுகாதார அமைச்சு தெரிவித்துள்ளது.", "images": [{"image_url": "https://cassette.sphdigital.com.sg/image/tamilmurasu/8088b0284bc0b18a8191b736c2602edfba733589b6e4d8faa8f7fd6ca56c5815?w=825", "alt_text": "acd127fd-3181-448b-8f07-f2809809f17f", "caption": "-"}]}
{"article_url": "https://tamilmurasu.com.sg/tamilnadu/story20210129-60463.html", "site_title": "மாணவர்களின் செயற்கைக்கோள் விண்ணில் பாயத் தயாராகியுள்ளது: இஸ்ரோ தலைவர் சிவன்", "publish_date": "2021-01-29", "content": "மாணவர்களின் செயற்கைக்கோள் விண்ணில் பாயத் தயாராகியுள்ளது: இஸ்ரோ தலைவர் சிவன்\n\n29 Jan 2021 - 7:42 pm\n\n1\n\nmins read\n\n-\n\nகோவை: கல்லூரி மாணவர்களின் உருவாக்கத்தில் 'ஸ்ரீசக்தி சாட்' பிஎஸ்எல்வி சி-51 என்ற செயற்கைக்கோள் தயாராகி உள்ளது.\n\nஇந்த செயற்கைக்கோள் வரும் பிப்ரவரி மாதம் 28ஆம் தேதி ஸ்ரீஹரிகோட்டாவில் உள்ள விண் வெளித்தளத்தில் இருந்து விண்ணில் ஏவப்பட உள்ளதாக தமிழகத்தைச் சேர்ந்த இஸ்ரோ தலைவர் சிவன் கூறியுள்ளார்.\n\nநகராட்சி பகுதிகளில் ஏற்படும் தண்ணீர் கசிவு, எரிவாயு கசிவு, காட்டுத்தீ, அடுக்குமாடி குடியிருப்பு பகுதிகளில் ஏற்படும் தீவிபத்து, வங்கிகளில் நடக்கும் திருட்டுச் சம்பவங்களைத் தடுக்கவும் இந்த செயற்கைக்கோள் பயனுள்ளதாக இருக்கும் எனவும் கூறப்படுகிறது.\n\nகோவை மாவட்டம், நீலாம்பூர் பகுதியில் உள்ள ஸ்ரீசக்தி பொறியியல், தொழில்நுட்பக் கல்லூரி மாணவர்கள்தான் இந்த செயற்கைக்கோளை வடிவமைத்துள்ளனர்.\n\nஇந்தக் கல்லுாரி வளாகத்தில் நடைபெற்ற செயற்கைக்கோள் தரைதள கண்காணிப்பு நிலையத்தை 'வீடியோ கான்பரன்சிங்' வழி இஸ்ரோ தலைவர் சிவன் தொடங்கி வைத்துப் பேசினார்.\n\n\"கல்லுாரி மாணவர்கள் வடிவமைத்துள்ள செயற்கைக்கோள் இஸ்ரோ தளத்தில் இருந்து ஏவப்படுவது மிகவும் பாராட்டத்தக்கது. இனிவரும் காலங்களில் விண்வெளி ஆராய்ச்சிகளில் ஈடுபடும் மாணவர்களின் பங்களிப்பு இன்னும் அதிகமாக இருக்கும் என்பது தெள்ளத்தெளிவாகிறது,'' என்றார்.\n\nஸ்ரீசக்தி பொறியியல் கல்லூரியின் தலைவர் டாக்டர் தங்கவேலு கூறுகையில், \"2010ஆம் ஆண்டு எங்கள் கல்லூரியிலேயே ஒரு செயற்கைக்கோள் ஆய்வகத்தை அமைத்தோம். \"இதன் பலனாகவே இந்த 'ஸ்ரீசக்தி சாட்' செயற்கைக்கோளை வடிவமைத்துள்ளோம். இதற்கு இஸ்ரோ விஞ்ஞானிகளும் அவ்வப் போது தேவையான உதவிகளை வழங்கினர்,\" என்றார்.", "images": [{"image_url": "https://tamilmurasu.com.sg/tamilnadu/story20210129-60463.html?w=825", "alt_text": "c8938b2f-a54d-4560-9a71-53d9f7a1d860", "caption": "-"}]}
{"article_url": "https://tamilmurasu.com.sg/singapore/story20210129-60461.html", "site_title": "சிங்கப்பூரில் தொடர்ந்து 7வது நாளாக சமூக அளவில் பாதிப்பில்லை", "publish_date": "2021-01-29", "content": "சிங்கப்பூரில் தொடர்ந்து 7வது நாளாக சமூக அளவில் பாதிப்பில்லை\n\n29 Jan 2021 - 7:28 pm\n\n1\n\nmins read\n\n-\n\nசிங்கப்பூரில் இன்று நண்பகல் நிலவரப்படி மேலும் 24 பேருக்கு கொரோனா கிருமித்தொற்று ஏற்பட்டுள்ளது.\n\nஅவர்கள் அனைவரும் வெளிநாடுகளிலிருந்து சிங்கப்பூருக்கு வந்தவர்கள். அவர்கள் சிங்கப்பூர் வந்தடைந்தவுடன் அவர்களுக்கு வீட்டிலேயே இருக்கும் கட்டாய உத்தரவு பிறப்பிக்கப்பட்டது.\n\nஇந்நிலையில், தொடர்ந்து ஏழாவது நாளாக சமூக அளவில் பாதிப்பு இல்லை. அதுமட்டுமல்லாது, வெளிநாட்டு ஊழியர்கள் தங்கும் விடுதிகளிலும் யாருக்கும் கிருமித்தொற்று ஏற்படவில்லை.\n\nபுதிதாக பாதிக்கப்பட்டிருப்பவர்களுடன் சேர்த்து சிங்கப்பூரில் கிருமித்தொற்றால் பாதிக்கப்பட்டோர் எண்ணிக்கை 59,449ஆக அதிகரித்தது.\n\nகடந்த வாரம் சமூக அளவில் ஒருவருக்கு மட்டும் பாதிப்பு ஏற்பட்டதாக சுகாதார அமைச்சர் தெரிவித்தது. அதற்கு முந்தைய வாரத்தில் சமூக அளவில் 21 பேருக்குப் பாதிப்பு ஏற்பட்டது.\n\nஇதற்கிடையே, கிருமித்தொற்று ஏற்பட்டதாக நேற்று உறுதி செய்யப்பட்டவர்களில் இருவருக்கு பிரிட்டனில் பரவி வரும் உருமாறிய கிருமி தொற்றியிருப்பதாக தெரியவந்துள்ளது.\n\nநேற்று புதிதாக 34 பேருக்குக் கிருமித்தொற்று ஏற்பட்டிருந்ததாக அமைச்சு அறிவித்தது.", "images": [{"image_url": "https://cassette.sphdigital.com.sg/image/tamilmurasu/606371a974d1bba0e6012a55626189020d51274821231a355cbc65143509a653?w=825", "alt_text": "1e08c7c5-9daf-49a5-997d-df18afca977c", "caption": "-"}]}
{"article_url": "https://tamilmurasu.com.sg/world/story20210129-60458.html", "site_title": "வரலாறு காணாத அளவு மலேசியாவில் கொவிட்-19 பதிவு; புதிதாக 5,725 பேருக்குத் தொற்று", "publish_date": "2021-01-29", "content": "வரலாறு காணாத அளவு மலேசியாவில் கொவிட்-19 பதிவு; புதிதாக 5,725 பேருக்குத் தொற்று\n\n29 Jan 2021 - 7:14 pm\n\n1\n\nmins read\n\n-\n\nமலேசியாவில் இதுவரை இல்லாத அளவு கொவிட்-19 கிருமித்தொற்றியவர்களின் எண்ணிக்கை இன்று 5,725ஆகப் பதிவானது.\n\nஅந்நாட்டில் நோய்ப் பரவலால் பாதிக்கப்பட்டோரின் மொத்த எண்ணிக்கை 200,000 தாண்டியுள்ளது.\n\nஇன்று மாண்டோரின் எண்ணிக்கை 16ஆக பதிவானதைத் தொடர்ந்து மொத்தம் மலேசியாவில் இதுவரை 733 பேர் கிருமித்தொற்றால் மாண்டுள்ளனர்.", "images": [{"image_url": "https://cassette.sphdigital.com.sg/image/tamilmurasu/6cc18a1a8b9284dbac755d2245b9eada5d9c05ceb541830044dee98cceb1b09f?w=825", "alt_text": "369c8dee-ba8e-427a-b5df-d8503176bcb6", "caption": "-"}]}
{"article_url": "https://tamilmurasu.com.sg/world/story20210129-60457.html", "site_title": "தடுப்பூசி போடப்பட்ட சிங்கப்பூரர்களுக்குத் தனிமைப்படுத்தும் விதிமுறைகளை நீக்க மலேசிய அரசாங்கத்திடம் வலியுறுத்து", "publish_date": "2021-01-29", "content": "தடுப்பூசி போடப்பட்ட சிங்கப்பூரர்களுக்குத் தனிமைப்படுத்தும் விதிமுறைகளை நீக்க மலேசிய அரசாங்கத்திடம் வலியுறுத்து\n\n29 Jan 2021 - 7:12 pm\n\n1\n\nmins read\n\n-\n\nதடுப்பூசி போட்டுக்கொண்ட சிங்கப்பூரர்கள் மலேசியாவிற்குள் தனிமைப்படுத்தப்படாமல் நுழைய அனுமதிக்கும் ஏற்பாடுகளை மலேசிய அரசாங்கம் செய்யும் என்று நம்பிக்கை கொள்வதாக மலேசியாவின் பயணத்துறை, வர்த்தகக் குழுக்கள் கூறியுள்ளன.\n\nசிங்கப்பூருடன் அதற்கான பேச்சுவார்த்தையை அந்நாட்டு அரசாங்கம் தொடங்கும் என்று அவர்கள் எண்ணுகின்றனர்.\n\nஉள்ளூர் பொருளியல் மீட்சியடைய அரசாங்கம் இந்தப் பேச்சுவார்த்தையைத் தொடங்குவது அத்தியாவசியமானது என்று மலேசிய சுற்றுப்பயண வழிகாட்டி மன்றத் தலைவர் ஜிம்மி லியோங் தெரிவித்தார்.\n\n\"மாநில அரசு மத்திய அரசுக்கு நெருக்கடி அளித்து சிங்கப்பூருடன் பேச்சுவார்த்தையைத் தொடங்க வைக்கவேண்டும்.\n\n\"இரு நாடுகளும் ஒன்றையொன்று சார்ந்து இருப்பதால் இரு நாடுகளுக்கும் இந்த ஏற்பாடு முக்கியமான ஒன்று. நோய்ப் பரவல் சூழலுக்குப் பின் பொருளியல் வேகமாக மீண்டுவர முன்கூட்டியே பேச்சுவார்த்தையைத் தொடங்குவது உதவும்,\" என்றார் அவர்.\n\nதடுப்பூசிப் போடப்பட்டவர்களின் இருநாட்டுப் பயணத்தைக் கண்காணிக்கும் முறைகளையும் இரு அரசாங்கங்கள் கலந்தாலோசிக்கவேண்டும், என்றார் அவர்.\n\n\"முடிவுகள் உடனடியாக எடுக்கப்படவில்லை என்றாலும் முன்னோட்டமாகச் சில பேச்சுவார்த்தைகள் நடப்பது முக்கியம்,\" என்றார் அவர்.\n\n\"ஜோகூரில் குடும்ப உறுப்பினர்களைக் கொண்டவர்கள், உடனடி அலுவல்களுக்காக அங்கு செல்லவேண்டியவர்கள், இங்குள்ள மலேசியர்கள் முதலியானோரை கவனத்தில் கொள்ளவேண்டும்,\" என்று திரு லியோங் குறிப்பிட்டார்.", "images": [{"image_url": "https://cassette.sphdigital.com.sg/image/tamilmurasu/b253322358fd30773f3d11c240fe7faa18a8c5f46e9a18ff034c90235d4e9c6c?w=825", "alt_text": "d0d549a2-1c48-4d0a-9b44-f2f91718b3ed", "caption": "-"}]}
{"article_url": "https://tamilmurasu.com.sg/tamilnadu/story20210128-60335.html", "site_title": "ஜெயலலிதாவின் வேதா நினைவு இல்லம் திறப்பு", "publish_date": "2021-01-28", "content": "ஜெயலலிதாவின் வேதா நினைவு இல்லம் திறப்பு\n\n28 Jan 2021 - 10:29 pm\n\n2\n\nmins read\n\n-\n\nசென்னை: சென்னை போயஸ் தோட்டத்தில் உள்ள மறைந்த முன்னாள் முதல்வர் ஜெயலலிதாவின் வேதா இல்லத்தை நினைவு இல்லமாக இன்று காலை ரிப்பன் வெட்டி திறந்து வைத்தார் முதல்வர் எடப்பாடி கே. பழனிசாமி.\n\n\"பெண்கள், குழந்தைகளுக்கு ஜெயலலிதா அரணாக விளங்கியது போல், தற்போது அதிமுக அரசும் அரணாக விளங்கி வருகிறது.\n\n\"ஜெயலலிதா பிறந்தநாளான பிப்ரவரி 24ஆம் தேதி இனி ஆண்டுதோறும் அரசு விழாவாகக் கொண்டாடப்படும்,\" என அறிவித்தார்.\n\nஜெயலலிதாவின் உருவப்படத்திற்கு முதல்வர், துணை முதல்வர், அமைச்சர்கள் உள்ளிட்ட பலரும் மலர் தூவி அஞ்சலி செலுத்தினர்.\n\nஇதையடுத்து, வீட்டினுள் வைக்கப்பட்டிருந்த ஆளுயர குத்து விளக்கையும் அவர்கள் ஏற்றி வைத்தனர்.\n\nஇதற்கிடையே, வேதா இல்லம் தொடர்பாக ஜெயலலிதாவின் அண்ணன் பிள்ளைகளான தீபா, தீபக் தொடர்ந்த வழக்கின் தொடர் பில், வேதா இல்லத்திற்குள் செல்ல பொதுமக்களுக்கு அனுமதி மறுத்து சென்னை உயர் நீதிமன்றம் இடைக்கால உத்தரவு பிறப்பித்துள்ளது.\n\nஇந்நிலையில், தீர்ப்பை எதிர்த்து தமிழக அரசின் தரப்பில் மேல்முறையீடு செய்யப்பட்டுள்ளது.இந்த வேதா இல்லம் திறப்பு விழாவை அடுத்து, மெரினா கடற்கரை சாலையில் அமைந்துள்ள 'லேடி வெலிங்டன்' கல்லூரி வளா கத்தில் ஜெயலலிதாவின் ஒன்பது அடி உயர வெண்கலச் சிலையையும் முதல்வர் திறந்துவைத்தார்.\n\nஇந்தச் சிலை திறப்பின்போது நடிகர் அஜித்தின் ஆலோசனையுடன் வடிவமைக்கப்பட்ட ஆளில்லா வானூர்தி மூலம் ஜெயலலிதா சிலை மீது அண்ணா பல்கலைக்கழக மாணவர்கள் மலர் தூவச் செய்தனர்.\n\nதமிழக அரசியல் களத்தில் 'அயர்ன் லேடி' என வர்ணிக்கப் படும் ஜெயலலிதா, 2016ஆம் ஆண்டு டிசம்பர் 5ஆம் தேதி மறைந்தார். 24,000 சதுர அடி பரப்பளவில் மூன்று மாடிகளுடன் அமைந்துள்ள இவரது வேதா இல்லத்தில் நகரும் வகையில் 32,721 பொருட்கள் இடம்பெற்றுள்ளன. அவற்றில் 8,376 புத்தகங்கள், ஜெயலலிதாவின் வாழ்க்கை வரலாற்றைச் சித்திரிக்கும் புகைப்படங்கள், அவர் பயன்படுத்திய தங்கம், வெள்ளிப் பொருட்களையும் காட்சிப்படுத்தி உள்ளனர்.", "images": [{"image_url": "https://tamilmurasu.com.sg/tamilnadu/story20210128-60335.html?w=825", "alt_text": "fb4c4a08-4237-44c0-804b-85cf10131d0a", "caption": "-"}]}
{"article_url": "https://tamilmurasu.com.sg/singapore/story20210128-60334.html", "site_title": "கொவிட் தடுப்பூசி - சில குறிப்புகள்", "publish_date": "2021-01-28", "content": "கொவிட் தடுப்பூசி - சில குறிப்புகள்\n\n28 Jan 2021 - 10:20 pm\n\n1\n\nmins read\n\n-\n\nசமூக மன்றங்களில் தடுப்பூசிகள் நேற்று முதல் கொடுக்கப்பட்டு வந்தன. இதனை முதலில் தொடங்கிய தஞ்சோங் பகார் சமூக மன்றம், 70 வயதுக்கும் மேற்பட்டவருக்கு தடுப்பூசிகளை வழங்கி வருகிறது.\n\nஅங் மோ கியோவிலுள்ள டெக் கீ சமூக மன்றம், பிப்ரவரி 1ஆம் தேதி முதல் தனது தடுப்பூசித் திட்டத்தைத் தொடங்கும். இந்த இரண்டு மன்றங்களுமே தலா 2,000 பேருக்கு நாள் தோறும் வழங்கி வருகிறது.\n\nதஞ்சோங் பகாரிலும் அங் மோ கியோவிலும் உள்ள மருந்தகங்களில் மூத்தோருக்கு தடுப்பூசிகள் போடப்படுகின்றன. இந்த இரண்டு வட்டாரங்களில் முதியோர் அதிகம் உள்ளதால் இவை தேர்ந்தெடுக்கப்பட்டன.\n\nதடுப்பூசியை வாங்குவதற்கான முறை இது:\n\nமூத்தோர் தங்களது அடையாள அட்டைகளைக் கொண்டுவந்து சமூக மன்றங்களில் முன்பதிவு செய்யவேண்டும்.\n\nதடுப்பூசி போடும் நாள் அன்று: மீண்டும் அடையாள அட்டையுடன் தடுப்பூசி போடும் இடத்திற்குச் செல்லவேண்டும்\n\nதடுப்பூசி கரத்தின் மேற்பகுதியில் போடப்படும்.அதன் பிறகு உடலில் வேறு மாற்றங்கள் தென்படுகிறதா என்பதைக் கண்காணிக்க ஓர் இடத்தில் காத்திருக்க வேண்டும்.\n\nகரத்தில் இலேசான வலி இருப்பது இயல்பு. ஆனால் மயக்கம், தலைவலி அல்லது கரத்தில் தடிப்புகள் இருந்தால் மருத்துவரால் கவனிக்கப்படுவீர்கள்\n\nமூன்று வாரம் கழித்து இரண்டாவது முறை ஊசியைப் பெறவேண்டும். தடுப்பூசி வேலை செய்ய அதனை இரண்டு முறை போட்டுக்கொள்வது அவசியமாகும்.", "images": [{"image_url": "https://cassette.sphdigital.com.sg/image/tamilmurasu/2fbf37070c553c96768299685b9d0539b635dd5b330db24e83b819d7110bb628?w=825", "alt_text": "b0a0d008-a9ce-4a20-9ebf-e7518929a42e", "caption": "-"}]}
{"article_url": "https://tamilmurasu.com.sg/singapore/story20210128-60332.html", "site_title": "பயணிகள் விமான சேவை: மீண்டும் தொடங்க இந்தியா -சிங்கப்பூர் பேச்சுவார்த்தை", "publish_date": "2021-01-28", "content": "பயணிகள் விமான சேவை: மீண்டும் தொடங்க இந்தியா -சிங்கப்பூர் பேச்சுவார்த்தை\n\n28 Jan 2021 - 9:48 pm\n\n2\n\nmins read\n\nகோப்புப்படம்: ஸ்ட்ரெய்ட்ஸ் டைம்ஸ் -\n\nசிங்கப்பூருக்கும் இந்தியாவிற்கும் இடையே பயணிகள் விமானப் போக்குவரத்தைப் படிப்படியாக மீண்டும் தொடங்குவது குறித்து பேச்சுவார்த்தை இடம்பெற்று வருகிறது. அதே நேரத்தில், சுற்றுப்பயணங்களை மீண்டும் தொடங்கும் வகையில் இருதரப்பு பயண ஏற்பாடு செய்துகொள்வது குறித்து பேசவில்லை என்று சிங்கப்பூர் விமானப் போக்குவரத்து ஆணையம் தெரிவித்துள்ளது.\n\nசிங்கப்பூர்-ஹாங்காங் இடையே செய்துகொள்ளப் பட்ட இருதரப்புப் பயண ஏற்பாடு (ஏர் டிராவல் பப்பல்), தனிமைப்படுத்தல் விதிகளிலிருந்து பயணிகளுக்குச் சிறப்பு விதிவிலக்கு அளிக்கும். ஆயினும், நாடுகள் இருதரப்புப் பயண உடன்பாட்டைச் செய்துகொள்ளாத பட்சத்தில், மீண்டும் தொடங்கப் படும் வணிகரீதியிலான பயணிகள் விமானப் போக்குவரத்திற்குத் தானாகவே அவ்விதிவிலக்கு பொருந்தாது. சிங்கப்பூருக்கான இந்தியத் தூதர் பி.குமரன் தெரிவித்த கருத்துகள் தொடர்பில் எழுந்த கேள்விகளுக்கு சிங்கப்பூர் விமானப் போக்குவரத்து ஆணயம் விளக்கம் அளித்துள்ளது.\n\n'சிஎன்பிசி' செய்தி நிறுவனத்திற்கு அளித்த நேர்காணலில், சிங்கப்பூருக்கும் இந்தியாவிற்கும் இடையே மீண்டும் விமானப் பயணத்தைத் தொடங்குவது தொடர்பில் பேச்சுவார்த்தை நடந்து வருவதாகக் கூறியிருந்தார். இரு நாடுகளுக்கும் இடையே இருதரப்புப் பயண ஏற்பாட்டைச் செய்து கொள்ள வாய்ப்புள்ளதா எனக் கேட்டதற்கு, திரு குமரன் அவ்வாறு பதிலளித்து இருந்தார்.\n\nசிங்கப்பூர்-இந்தியா இடையே விமானப் போக்குவரத்தை மீண்டும் தொடங்க முயலவும் அதனை மேம்படுத்தவும் இரு நாடுகளும் ஆர்வம் காட்டி வருவதாக அவர் சொன்னார். இதைத் தொடர்ந்து, சிங்கப்பூரர்கள் பலரும் இணையம் வழியாகத் தங்களது அக்கறைகளை வெளிப்படுத்தினர். வெளிநாடுகளில் இருந்து வரும் கிருமித்தொற்று பாதிப்புகளில் அதிகமானோர் இந்தியாவில் இருந்து வந்தவர்களாக இருக்கும் நிலையில், அந்நாட்டுடன் இருதரப்புப் பயண ஏற்பாட்டைச் செய்துகொள்வது குறித்து அவர்கள் கேள்வி எழுப்பினர்.\n\nஇதுவரை, ஹாங்காங்குடன் மட்டுமே சிங்கப்பூர் இருதரப்புப் பயண ஏற்பாட்டைச் செய்துகொண்டு உள்ளது. ஆயினும், ஹாங்காங்கில் கொவிட்-19 பாதிப்பு அதிகரித்ததை அடுத்து, அந்த ஏற்பாடும் கால வரம்பின்றித் தள்ளிவைக்கப்பட்டுள்ளது.\n\nஇந்நிலையில், \"இருதரப்புப் பயண ஏற்பாடு குறித்து நாடுகளுக்கு வெவ்வேறான புரிதல் இருக்கலாம். இந்தியாவுடன் அத்தகைய ஏற்பாட்டைச் செய்து கொள்வது குறித்து சிங்கப்பூர் பேசவில்லை,\" என்று விமானப் போக்குவரத்து ஆணையம் நேற்று தெரிவித்தது.\n\nஇப்போது, தாயகம் திரும்ப விரும்புவோருக்காக இந்திய அரசாங்கத்தால் இயக்கப்படும் சிறப்பு விமானங்கள் மட்டுமே அனுமதிக்கப்பட்டு வருவதாக ஆணையம் குறிப்பிட்டது. அதே வேளையில், பயணிகள் விமானப் போக்குவரத்தை மீண்டும் தொடங்குவது குறித்து ஆராய இரு நாடுகள் ஆர்வம் காட்டி வருவதாகவும் அது கூறியது. \"கொரோனா பரிசோதனை, வீட்டிலேயே இருப்பதற்கான உத்தரவு போன்ற பயணக் கட்டுப் பாடுகள், எல்லை, சுகாதார நடவடிக்கைகளுக்குப் பயணிகள் உட்பட வேண்டும் என்றும் ஆணையம் தெரிவித்தது.", "images": [{"image_url": "https://cassette.sphdigital.com.sg/image/tamilmurasu/5f187d76fd791f32a225eaeb4da163b46346b58de31afa4f078a8cdff89741c0?w=825", "alt_text": "91d093f2-2616-4f54-9c6a-ed9ea80fefba", "caption": "கோப்புப்படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/singapore/story20210128-60331.html", "site_title": "கொவிட்-19 தடுப்பூசி போட்டுக்கொண்டார் அதிபர்", "publish_date": "2021-01-28", "content": "கொவிட்-19 தடுப்பூசி போட்டுக்கொண்டார் அதிபர்\n\n28 Jan 2021 - 9:42 pm\n\n1\n\nmins read\n\nஊட்ரம் பலதுறை மருந்தகத்தில் அதிபர் ஹலிமா யாக்கோப். (படம்: ஸ்ட்ரெய்ட்ஸ் டைம்ஸ்) -\n\nபாதுகாப்பு, தரம், செயல்திறன் ஆகிய அம்சங்களில் கடுமையான தரங்களை நிறைவேற்றும் தடுப்பூசி மருந்துகளே, சிங்கப்பூரின் தடுப்பூசித் திட்டத்தில் பயன்படுத்தப்படும் என்று அதிபர் ஹலிமா யாக்கோப் கூறினார்.\n\nஎனவே, தடுப்பூசி போட்டுக்கொள்ளும் வாய்ப்பு வழங்கப்படும்போது மக்கள் அதைப் பயன்படுத்திக்கொள்ள வேண்டும் என்று அவர் அறிவுறுத்தினார். அதிகமானோர் தடுப்பூசியைப் போட்டுக்கொள்வதால் மக்களின் பாதுகாப்பு வலுவாகிறது என்றும் கொவிட்-19 தொற்றக்கூடியவர்களின் எண்ணிக்கை குறைகிறது என்றும் கூறினார்.\n\nஊட்ரம் பலதுறை மருந்தகத்தில் நேற்று மூத்த குடிமக்களும் முன்களப் பணியாளர்களும் கொவிட்-19 தடுப்பூசி போட்டுக்கொண்டனர். அங்கு சென்ற அதிபர் ஹலிமாவும் கொவிட்-19 தடுப்பூசி போட்டுக்கொண்டார். \"விரைவாக, எளிதாக, வலியின்றி தடுப்பூசி போடப்பட்டது,\" என்று ஃபேஸ்புக் பதிவில் அவர் தெரிவித்திருந்தார்.", "images": [{"image_url": "https://tamilmurasu.com.sg/singapore/story20210128-60331.html?w=825", "alt_text": "a28eee00-7a5d-42e6-9405-b2b851ccdde9", "caption": "ஊட்ரம் பலதுறை மருந்தகத்தில் அதிபர் ஹலிமா யாக்கோப். (படம்: ஸ்ட்ரெய்ட்ஸ் டைம்ஸ்) -"}]}
{"article_url": "https://tamilmurasu.com.sg/world/story20210128-60330.html", "site_title": "அமெரிக்காவில் கொவிட்-19 நிலவரம் மேம்படும் என அதிகாரிகள் நம்பிக்கை", "publish_date": "2021-01-28", "content": "அமெரிக்காவில் கொவிட்-19 நிலவரம் மேம்படும் என அதிகாரிகள் நம்பிக்கை\n\n28 Jan 2021 - 9:30 pm\n\n1\n\nmins read\n\n-\n\nஅமெரிக்காவின் பல பகுதிகளிலும் கடுமையான கொவிட்-19 நோய்த்தொற்றுச் சம்பவங்கள் குறையத் தொடங்கியுள்ளதாக ராய்ட்டர்ஸ் செய்தி நிறுவனம் தெரிவித்துள்ளது. இதனால் சுகாதாரக் கட்டுப்பாடுகளைத் தளர்த்த சில மாநிலங்கள் நடவடிக்கை எடுக்கவுள்ளன.\n\nஅமெரிக்காவில் மக்களுக்குத் தடுப்பூசி போடும் பணி நடைபெற்று வரும் வேளையில், மருத்துவமனைகளில் சேர்க்கப்படும் அமெரிக்கர்களின் எண்ணிக்கை மெதுவாகக் குறைந்து வருவதாகத் தெரிவிக்கப்படுகிறது.\n\n\"இருண்ட சுரங்கப் பாதையின் இறுதியில் வெளிச்சம் தெரியத் தொடங்கிவிட்டது. நாம் மெதுவாகச் சென்றாலும் சரியான பாதையில் செல்கிறோம் என நம்புகிறேன்,\" என்று நியூஜெர்சி ஆளுநர் ஃபில் மர்ஃபி சிஎன்என் செய்தி நிறுவனத்திடம் நேற்று கூறினார்.\n\nகொவிட்-19 தொற்றால் கடந்த செவ்வாய்க்கிழமை கிட்டத்தட்ட 4,300 அமெரிக்கர்கள் உயிரிழந்துவிட்டனர். பிரேசில், பிரிட்டன், தென்னாப்பிரிக்கா போன்ற நாடுகளில் உருவெடுத்துள்ள புதுவகை கொரோனா கிருமி அமெரிக்காவிலும் வேகமாகப் பரவக்கூடும் என்ற கவலையும் அதிகாரிகளுக்கு ஏற்பட்டுள்ளது. எனினும், மருத்துவமனைகளில் சேர்க்கப்படுவோரின் எண்ணிக்கை இம்மாதம் 6ஆம் தேதிக்குப் பிறகு 17.7 விழுக்காடு குறைந்து 108,709 ஆனதாக ராய்ட்டர்ஸ் கணக்கெடுப்பு காட்டுகிறது", "images": [{"image_url": "https://tamilmurasu.com.sg/world/story20210128-60330.html?w=825", "alt_text": "d44960e5-c971-48ee-a607-8b0809e7e1fe", "caption": "-"}]}
{"article_url": "https://tamilmurasu.com.sg/world/story20210128-60328.html", "site_title": "கோயில் உற்சவமூர்த்தியை தூக்க உதவிய அதிகாரிகள்", "publish_date": "2021-01-28", "content": "கோயில் உற்சவமூர்த்தியை தூக்க உதவிய அதிகாரிகள்\n\n28 Jan 2021 - 8:20 pm\n\n1\n\nmins read\n\n-\n\nகோலாலம்பூரிலுள்ள ஒரு கோயிலின் உற்சவமூர்த்தியை தூக்கி அதன் தேரில் ஏற்றிச் செல்ல உதவிய மலேசிய போலிசார், இது குறித்து விளக்கம் அளித்துள்ளனர். கிட்டத்தட்ட 10 அதிகாரிகள் இந்து பக்தர்களுக்கு இந்த உதவியைச் செய்வதைக் காட்டும் காணொளி சமூக ஊடகங்களில் வலம் வருகிறது. ஜாலான் துன் எச்எஸ் லீயிலுள்ள ஸ்ரீ மகா மாரியம்மன் கோயிலில் இந்தக் காணொளி நேற்று அதிகாலை 3 மணிக்கு பதிவேற்றம் செய்யப்பட்டதாக அந்நாட்டுப் போலிசார் தெரிவித்தனர்.\n\nஇந்த நிகழ்வில் அதிகாரிகள் ஏன் பங்கேற்றனர் என இணையவாசிகள் சிலர் வினவினர். ஆயினும், வேறு சிலரோ இவர்களது உதவிக்காக நன்றி தெரிவித்தனர்.\n\nமலேசியாவின் தேசிய பாதுகாப்பு மன்றத்தின் விதிமுறைகளை இந்த ஆலயம் பின்பற்றியதால் அங்கு பத்து பக்தர்கள் மட்டுமே இருந்தனர். அதனால் அவர்களுக்கு அதிகாரிகள் உதவி செய்ததாகத் தெரிவிக்கப்பட்டது. இதில் சம்பந்தப்பட்ட அதிகாரிகள் அனைவரும் இந்துக்கள் என்றும் கூறப்படுகிறது.", "images": [{"image_url": "https://cassette.sphdigital.com.sg/image/tamilmurasu/4e0a49f4d3245fb19c671b7c2e80c9f7cb546e642328ca2fcb115950bfa20c32?w=825", "alt_text": "e56d86e0-c723-4eca-a34a-96217e64595e", "caption": "-"}]}
{"article_url": "https://tamilmurasu.com.sg/world/story20210128-60329.html", "site_title": "பத்து மலையில் கூட்டமில்லாக் கொண்டாட்டம்", "publish_date": "2021-01-28", "content": "பத்து மலையில் கூட்டமில்லாக் கொண்டாட்டம்\n\n28 Jan 2021 - 9:19 pm\n\n1\n\nmins read\n\n-\n\nஆண்டாண்டுகளாக பத்துமலையில் வழக்கமாக நிரம்பி வழியும் பக்தர் வெள்ளம் தற்போது நிலவும் கொவிட்-19 கிருமிப்பரவலால் வற்றியுள்ளது. அந்நாட்டின் நடமாட்டக் கட்டுப்பாட்டுச் சட்டத்தின் காரணத்தால் அலைமோதும் கூட்டமும் ஆரவார கூச்சலும் இன்றி இருந்தது கோயில் வளாகம்.\n\nகோயில் நுழைவாயிலுக்குச் செல்லும் சாலைகளில் தடுப்புகள் வைக்கப்பட்டிருந்ததாகவும் அங்கு போலிஸ் அதிகாரிகளின் எண்ணிக்கை அதிகமாக இருந்ததாகவும் மலேசிய ஊடகங்கள் குறிப்பிடுகின்றன.\n\nகாலை 9.15 வரையில் நிசப்தமாக இருந்ததாகவும் அதன் பின்னர் ஆலயத்தில் முருகனைப் போற்றும் பக்தித் துதிகள் இசைக்கப்பட்டதாகவும் கூறப்படுகிறது.\n\nகோயிலுக்கு அருகிலுள்ள மேம்பாலத்தில் ஒரு சில பக்தர்கள் வந்திருந்து கைக்கூப்பி வணங்கினர். ஆனால் அவர்கள் அங்கே கூட விடாமல் போலிசார் பணியில் இறங்கினர்.\n\nமலேசியாவில் கிருமித்தொற்றுச் சம்பவங்கள் மீண்டும் அதிகரித்ததைத் தொடர்ந்து நடமாட்டக் கட்டுப்பாட்டு உத்தரவு இவ்வாண்டின் ஜனவரி 13ஆம் தேதியன்று மீண்டும் அறிமுகம் செய்யப்பட்டது. இந்த உத்தரவின் இறுதி நாள் தற்போது பிப்ரவரி 4ஆம் தேதி என உறுதி செய்யப்பட்டுள்ளது.", "images": [{"image_url": "https://cassette.sphdigital.com.sg/image/tamilmurasu/8d6f20b69f2b18701167a522e17f6ca76d4f9fb2738cc436c05402d2ffb9ec1e?w=825", "alt_text": "2e113064-6f3d-45b8-b1f6-a9f60b9e4213", "caption": "-"}]}
{"article_url": "https://tamilmurasu.com.sg/singapore/story20210128-60326.html", "site_title": "'மக்களை வரவேற்கும் இடங்களாக வழிபாட்டுத் தலங்கள் இருக்கவேண்டும்'", "publish_date": "2021-01-28", "content": "'மக்களை வரவேற்கும் இடங்களாக வழிபாட்டுத் தலங்கள் இருக்கவேண்டும்'\n\n28 Jan 2021 - 6:38 pm\n\n1\n\nmins read\n\n-\n\nவழிபாட்டுத் தலங்கள் கோட்டைகளாக மாறிவிடக்கூடாது; மாறாக அவை திறந்த இடங்களாகவும் பிறரை வரவேற்கக்கூடியவையாகவும் இருக்கவேண்டும் என்று சட்ட, உள்துறை அமைச்சர் கா. சண்முகம் தெரிவித்திருக்கிறார்.\n\nஇயூசோஃப் இஷாக் பள்ளிவாசலில் கிறிஸ்துவ தலைவர்களுக்கும் முஸ்லிம் தலைவர்களுக்கும் இடையிலான சந்திப்புக்குப் பிறகு செய்தியாளர்களிடம் பேசிய அமைச்சர், வழிபாட்டு இடங்களில் பாதுகாப்பை அதிகரிக்க வேண்டுமான என்ற கேள்விக்குப் பதிலளித்தார்\n\n\"நீங்கள் ஆன்மிகச் சிந்தனைகளுடன் வழிபாட்டு இடங்களுக்குச் செல்கிறீர்கள். வழிபாட்டுத் தலங்களை கோட்டைகளாக நாம் மாற்ற ஆரம்பித்தால் அது எப்படி பிறரை வரவேற்கும். அத்துடன் இதனால் நல்ல பயன் ஏற்படுமா? எனவே இதற்குச் சமச்சீரான அணுகுமுறை தேவை,\" என்று அவர் கூறினார்.\n\nஇருந்தபோதும் வழிபாட்டு இடங்களை நிர்வாகிப்போரும் விழிப்புடன் இருக்கவேண்டும் என்று அவர் கூறினார்.\n\n'புரோடெஸ்டன்' கிறிஸ்துவ பிரிவைச் சேர்ந்த 16 வயது சிங்கப்பூர் இந்தியர், இரண்டு பள்ளிவாசல்களைத் தாக்கத் தீட்டியுள்ள திட்டங்கள் அம்பலமானதை அடுத்து இயூசோஃப் இஷாக் பள்ளிவாசலில் சமயத் தலைவர்களுக்கு இடையிலான சந்திப்பு இன்று காலை நடைபெற்றது. இந்தச் சதித்திட்டத்தை வன்மையாகக் கண்டித்த இரு தலைவர்களும் பரஸ்பர நம்பிக்கையையும் புரிந்துணர்வையும் மறு உறுதி செய்துகொண்டனர்.", "images": [{"image_url": "https://cassette.sphdigital.com.sg/image/tamilmurasu/be67692a5ee40774fe9ec2b65af55653c571c7ee432888369490de7c1376f019?w=825", "alt_text": "1090b4cc-5ec7-4b02-a8c9-5c153f4aed5a", "caption": "-"}]}
{"article_url": "https://tamilmurasu.com.sg/top-news/story20210128-60324.html", "site_title": "அமைதியான தைப்பூசம், முன்னெச்சரிக்கையுடன் செயல்பாடுகள்", "publish_date": "2021-01-28", "content": "அமைதியான தைப்பூசம், முன்னெச்சரிக்கையுடன் செயல்பாடுகள்\n\n28 Jan 2021 - 3:18 pm\n\n1\n\nmins read\n\nபால்குடம் ஏந்தும் பக்தர். (படம்: ஸ்ட்ரெய்ட்ஸ் டைம்ஸ்) -\n\nதைப்பூச திருவிழா, இவ்வாண்டு வழக்கத்தைவிட சற்று அமைதியாகவே நடைபெற்றது. கடந்தாண்டு ஜனவரி டோர்ஸ்கான் ஆரஞ்சு அறிவிக்கப்பட்ட சில நாட்களுக்குப் பிறகு நடந்த தைப்பூசத்தில் குழுமிய கூட்டம் இம்முறை இல்லை.\n\nஊர்வலம், அலகு காவடி, ஆரவாரம் எதுவுமின்றி பால்குடம் செலுத்த வந்த பக்தர்கள் மட்டும் சந்நிதிக்குள் இன்று காலை நுழைந்தனர். பால்குடம் செலுத்த கிட்டத்தட்ட 50,000 பேர் பதிவு செய்திருந்தனர்.\n\nசமூக இடைவெளி விதிமுறைகளுடன் இத்திருவிழா நடத்தப்பட்டது.\n\n(கூடுதல் செய்திக்காக எங்களுடன் இணைந்திருங்கள்..\n\n.)", "images": [{"image_url": "https://tamilmurasu.com.sg/top-news/story20210128-60324.html?w=825", "alt_text": "238c867a-eee5-4818-a7a3-67b96627ea10", "caption": "பால்குடம் ஏந்தும் பக்தர். (படம்: ஸ்ட்ரெய்ட்ஸ் டைம்ஸ்) -"}]}
{"article_url": "https://tamilmurasu.com.sg/singapore/story20210128-60327.html", "site_title": "ஆகக் குறைவான ஊழல் உள்ள நாடுகளின் பட்டியல் -மூன்றாவது இடத்தில் சிங்கப்பூர்", "publish_date": "2021-01-28", "content": "ஆகக் குறைவான ஊழல் உள்ள நாடுகளின் பட்டியல் -மூன்றாவது இடத்தில் சிங்கப்பூர்\n\n28 Jan 2021 - 7:24 pm\n\n1\n\nmins read\n\n-\n\nஆகக் குறைவான ஊழல் உள்ள நாடுகளின் பட்டியலில் சிங்கப்பூர் மூன்றாவது இடத்தைப் பிடித்துள்ளது. உலகளாவிய ஊழல் எதிர்ப்பு இயக்கமான டிரான்ஸ்பேரன்சி இன்டர்நேஷனல் வெளியிட்ட 2020 ஊழல் கண்ணோட்ட குறியீட்டில் பின்லாந்து, சுவீடன் ஆகிய நாடுகளுடன் சிங்கப்பூர் 85 புள்ளிகளைப் பெற்றுள்ளது.\n\nஇந்தப் பட்டியலில் 180 நாடுகள் ஊழலின் தொடர்பில் தரவரிசைப்படுத்தப்பட்டுள்ளன. டென்மார்க்கும் நியூசிலாந்தும் 88 புள்ளிகளைப் பெற்று இதில் ஆக உயரிய இடத்தை வகித்துள்ளன.\n\nஇந்தப் பட்டியலில் சிறந்த பத்து இடங்களில் இடம்பெற்ற ஒரே ஆசிய நாடாக சிங்கப்பூர் உள்ளது.\n\nகொவிட்-19 கிருமித்தொற்று நிலவிய சூழலில் ஊழலைச் சமாளிக்க பல்வேறு உலக நாடுகள் திணறியதாக டிஐ தலைவர் டிலியாக ஃபெரேரியா ரூபியோ தெரிவித்தார்.\n\nஇப்பட்டியலின் உயரிய நிலையில் உள்ள நாடுகளின் அரசாங்கங்கள் தங்களது சுகாதாரக் கட்டமைப்பில் கூடுதலாக முதலீடு செய்து வருவதாக டிஐ அமைப்பு தெரிவித்தது.", "images": [{"image_url": "https://cassette.sphdigital.com.sg/image/tamilmurasu/0bcb25b6f5a12297e056a895ab274ccdac5206328f5602c58bc48f6968427223?w=825", "alt_text": "de550bbd-ca82-499f-b358-9afec3391055", "caption": "-"}]}
{"article_url": "https://tamilmurasu.com.sg/singapore/story20210128-60325.html", "site_title": "புதிதாக 34 பேருக்கு கொவிட்-19", "publish_date": "2021-01-28", "content": "புதிதாக 34 பேருக்கு கொவிட்-19\n\n28 Jan 2021 - 6:10 pm\n\n1\n\nmins read\n\n-\n\nசிங்கப்பூரில் புதிதாக 34 பேருக்கு கிருமித்தொற்று உறுதி செய்யப்பட்டுள்ளது. இவர்கள் அனைவருக்கும் வெளிநாட்டில் கிருமித்தொற்று ஏற்பட்டது.\n\nபாதிக்கப்பட்டோர் அனைவருக்கும் வீட்டில் தங்கும் உத்தரவு விடுக்கப்பட்டுள்ளதாக சுகாதார அமைச்சு தெரிவித்தது.\n\nவியாழக்கிழமை பதிவு செய்த சம்பவத்துடன் சிங்கப்பூரின் மொத்த கிருமித்தொற்றின் எண்ணிக்கை 59, 425க்கு உயர்ந்துள்ளது.\n\nசமூகத்திலோ ஊழியர் தங்கும் விடுதிகளிலோ இன்று எந்தப் புதிய சம்பவங்களும் பதிவாகவில்லை.\n\nநேற்று புதிதாக 25 பேர் பாதிக்கப்பட்டதாக சுகாதார அமைச்சு கூறியது.", "images": [{"image_url": "https://cassette.sphdigital.com.sg/image/tamilmurasu/ed62c955430132c5606399999befac7696661bf5736f57d8fb106a85108d13a8?w=825", "alt_text": "c250b94b-127f-4bda-aac9-9def04c718d6", "caption": "-"}]}
{"article_url": "https://tamilmurasu.com.sg/top-news/%E0%AE%AA%E0%AE%B0%E0%AE%AA%E0%AE%B0%E0%AE%AA%E0%AF%8D%E0%AE%AA%E0%AF%81-%E0%AE%87%E0%AE%B2%E0%AF%8D%E0%AE%B2%E0%AE%BE%E0%AE%B5%E0%AE%BF%E0%AE%9F%E0%AE%BF%E0%AE%A9%E0%AF%81%E0%AE%AE%E0%AF%8D-%E0%AE%AA%E0%AE%95%E0%AF%8D%E0%AE%A4%E0%AE%BF-1170131", "site_title": "பரபரப்பு இல்லாவிடினும் பக்திக்குக் குறைவில்லை", "publish_date": "2021-01-28", "content": "பரபரப்பு இல்லாவிடினும் பக்திக்குக் குறைவில்லை\n\n28 Jan 2021 - 2:54 pm\n\n2\n\nmins read\n\nVenga (எஸ். வெங்கடேஷ்வரன்)\n\n>\n\nஅலகுகளை உடலில் குத்திக் கொண்டு, வண்ண மயில்தோகையுடன் அலங்கரிக்கப்பட்ட காவடிகளைச் சுமந்தபடி பக்தர்களின் காவடி ஆட்டம், சிராங்கூன் சாலை ஸ்ரீ ஸ்ரீநிவாச பெருமாள் கோவிலில் இருந்து தேங் ரோடு அருள்மிகு தெண்டாயுதபாணி கோவில் வரை கிட்டத்தட்ட 3 கி.மீ. தூர ஊர்வலம், மேளதாளம் - இவையெல்லாமின்றி அமைதியான முறையில் தைப்பூசத் திருவிழா இன்று நடந்தேறியது.\n\nஏறத்தாழ 60 ஆண்டுகளாக பால்குடம் செலுத்தி வரும் பக்தர் திரு சுப்பையா பிள்ளை, 79, இந்த முறை ஆக அமைதியான வழிபாடாக இருந்தது என்றார்.\n\n\"தைப்பூசம் என்றாலே மக்கள் கூட்டமாக வந்து வழிபட்டு ஒரே பரபரப்பாக இருக்கும். இவ்வாண்டு மிகவும் அமைதியாக இருந்தது. இருப்பினும் பக்தி உணர்விற்குக் குறைவில்லை. கொவிட்-19 பரவலால் பல நாடுகளில் தைப்பூசத் திருவிழா ரத்து செய்யப்பட்டுள்ளது. இங்கு பால்குடம், சுவாமி தரிசனம் செய்ய முடிந்தது நமக்குக் கிட்டிய நல்வாய்ப்பு,\" என்றார் அவர்.\n\nபால்குட அபி‌ஷேகமும் சுவாமி வழிபாடும் மட்டுமே அருள்மிகு தெண்டாயுதபாணி கோவிலில் இடம்பெற்றன. கிட்டத்தட்ட 5,000 பக்தர்கள் பதிவுசெய்து பால்குடம் செலுத்தினர். ஏறத்தாழ 10,000 பக்தர்கள் கோவிலுக்கு வருகைபுரிவர் என எதிர்பார்க்கப்பட்ட நிலையில், மாலை 6 மணி வரை 7,000 பேர் வந்து சென்றதாக கோவில் நிர்வாகம் தெரிவித்தது.\n\nபால்குடம் எடுத்தவர்களுக்கும் வழிபாடு மட்டும் செய்ய வந்தோருக்கும் தனித்தனிப் பாதைகள் அமைக்கப்பட்டு, பக்தர்கள் முறையாக வரிசைப்படுத்தப்பட்டனர். அதிகபட்சம் அரைமணி நேரத்தில் பக்தர்கள் தங்களது வழிபாடுகளை முடித்துச் சென்றனர்.\n\nநேற்று நள்ளிரவு தொடங்கிய தைப்பூசத் திருவிழா நேற்றிரவு 10 மணியளவில் நிறைவு பெற்றது. தைப்பூசத் திருவிழா சிறந்த ஏற்பாடுகளுடன் சுமுகமாக நடந்தேறியதாக பக்தர்கள் சிலர் தமிழ் முரசிடம் தெரிவித்தனர். சிறப்பு விருந்தினராக கலாசார, சமூக, இளையர் துறை அமைச்சர் எட்வின் டோங், சட்ட, உள்துறை அமைச்சர் கா.சண்முகம், நாடாளுமன்ற உறுப்பினர் ஜோன் பெரேரா ஆகியோர் வெவ்வேறு நேரங்களில் கோவிலுக்கு வந்து சென்றனர்.", "images": [{"image_url": "https://cassette.sphdigital.com.sg/image/tamilmurasu/5323b9c62680647be4ad62faf237bb3abb823a27815caf8763f108953d66f66f", "alt_text": "author", "caption": null}]}
{"article_url": "https://tamilmurasu.com.sg/cinema/story20210128-60323.html", "site_title": "ஆஸ்கர் விருதுக்கு போட்டியிடும் 'சூரரைப் போற்று'", "publish_date": "2021-01-28", "content": "ஆஸ்கர் விருதுக்கு போட்டியிடும் 'சூரரைப் போற்று'\n\n28 Jan 2021 - 5:45 am\n\n2\n\nmins read\n\n-\n\nநடி­கர் சூர்யா நடித்த 'சூர­ரைப் போற்று' திரைப்­ப­டம் ஆஸ்­கர் விரு­துக்­கான போட்­டியில் பங்கெடுக்க அனுப்­பப்­பட உள்­ளது. சிறந்த நடி­கர், சிறந்த நடிகை, சிறந்த இயக்­கு­நர், மற்­றும் பிற பிரி­வு­கள், பொதுப் பிரி­வின்­கீழ் ஆஸ்­கர் விரு­து­க­ளுக்கு 'சூர­ரைப் போற்று' படமும் இணைந்­துள்­ளது.\n\n'மதர் இந்­தியா', 'சலாம் பாம்பே', 'லகான்', மலை­யா­ளத் திரைப்­ப­ட­மான 'ஜல்­லிக்­கட்டு' ஆகிய நான்கு இந்­திய படங்­கள் மட்­டுமே இது­வரை ஆஸ்­கர் விரு­துக்கு பரிந்­துரை செய்­யப்­பட்­டுள்­ளன.\n\nஇந்­தப் படங்­க­ளின் பட்டியலில் இந்­தி­ய திரை­யு­ல­கி­னர் மத்தியில் கொண்­டா­டப்­பட்ட 'சூரரைப் போற்று' படமும் சேர்க்கப்பட்டுள்ளது. சூர்­யா­வின் அசு­ரத்­த­னமான நடிப்பு, அபர்­ணா­வின் எதார்த்­தம், சுதா கொங்­க­ரா­வின் துல்­லி­ய­மான இயக்­கம், ஜி.வி.பிர­கா­ஷின் ஆர்ப்­ப­ரிக்­கும் இசை, நிக்­கத் பொம்­மி­யின் எதார்த்­த­மான ஒளிப்­ப­திவு என அனைத்துப் பிரி­வு­க­ளி­லும் பார்­வை­யா­ளர்­களைச் 'சூர­ரைப் போற்று' படம் ஆச்­ச­ரி­யப்­ப­டுத்­தி­யது.\n\nகடந்த ஆண்டு ஓடிடி தளத்­தில் வெளி­யான படங்­களில் அதி­க­மான மக்­க­ளால் பார்த்து ரசிக்­கப்­பட்ட தமிழ்ப் படம் என்ற சாத­னை­யை­யும் இப்­ப­டம் படைத்­தது. தற்­போது 'சூர­ரைப் போற்று' படக்­கு­ழு­வி­ன­ரின் கடின உழைப்­புக்கு மேலும் பெருமை சேர்க்­கும் வகை­யில் ஆஸ்­கர் போட்­டி­யிலும் கள­மி­றங்­கி­யுள்­ளது.\n\n\"இந்­திய மக்­கள் மட்­டு­மின்றி உல­கத்­தில் வாழும் தமிழ் மக்­க­ளின் பாராட்­டு­க­ளை­யும் பெற்ற 'சூர­ரைப் போற்று' திரைப்­ப­டம் ஆஸ்­கர் குழு உறுப்­பி­னர்­க­ளின் பாராட்­டு­க­ளை­யும் அள்­ளும் என்­ப­தில் படக்­கு­ழு­வி­னர் மிகுந்த நம்­பிக்­கை­யு­டன் உள்­ள­னர்,\" என்று படத்­தின் இணை தயா­ரிப்­பா­ளர் ராஜ­சே­கர் கற்­பூர சுந்­த­ர­பாண்­டி­யன் கூறி­யுள்­ளார்.\n\nஇதற்­கி­டையே, கடந்த 2020ஆம் ஆண்டு இந்­தி­யாவில் கூகலில் அதி­கம் தேடப்­பட்ட பத்து படங்­களின் பட்­டி­ய­லில் சூர்­யா­வின் 'சூர­ரைப் போற்று' திரைப்­படம் இரண்­டா­வது இடத்­தைப் பிடித்­துள்­ளது. இந்த ஆண்டு ஓடி­டி­யில் அதி­கம் பார்க்­கப்­பட்ட படங்­க­ளி­லும் இந்­தப் படத்­துக்கு மிகப் ­பெ­ரிய இடம் கிடைத்­துள்­ளது. மற்ற ஒன்­பது படங்­களிலும் இந்­திப் படங்­களே இடம்­பெற்­றுள்ள நிலை­யில், சூர்­யா­வுக்கு கிடைத்த சிறந்த கௌரவமாகவே இது பார்க்­கப்­ப­டு­கிறது.\n\n'சூர­ரைப் போற்று' காட்சியில் சூர்யா, அபர்ணா பாலமுரளி.", "images": [{"image_url": "https://cassette.sphdigital.com.sg/image/tamilmurasu/a71dab7bdfa8361482af0ea9189c4542486c5add64a5f4e61daff20693802795?w=825", "alt_text": "9824bd78-c4ff-440a-bf7b-e958ab55e102", "caption": "-"}]}
{"article_url": "https://tamilmurasu.com.sg/world/story20210127-60286.html", "site_title": "மலேசியாவில் தடுப்பூசி போட முன்னோட்டத் திட்டம்", "publish_date": "2021-01-27", "content": "மலேசியாவில் தடுப்பூசி போட முன்னோட்டத் திட்டம்\n\n27 Jan 2021 - 9:05 pm\n\n1\n\nmins read\n\nமலேசியாவில் தேசிய அளவில் கொவிட்-19 தடுப்பூசி போடும் பணிகளை முன்னோட்டம் பார்க்கத் தேர்ந்தெடுக்கப்பட்டுள்ள 9 மருத்துவமனைகளில் சிலாங்கூரில் உள்ள அம்பாங் மருத்துவமனையும் ஒன்று. படம்: கூகல் வரைபடம் -\n\nகொவிட்-19 தடுப்பூசி போடுவது தொடர்பான முன்னோட்டத் திட்டத்தை மலேசியா தொடங்கியுள்ளது.\n\nஇதை இணையம் வழியாக நடத்தப்பட்ட அறிமுக விழாவில் மலேசிய சுகாதார அமைச்சர் அதாம் பாபா இன்று (ஜனவரி 27) தொடங்கிவைத்தார்.\n\nமலேசியாவெங்கும் உள்ள ஒன்பது மருத்துவமனைகள் இந்தச் முன்னோட்டத் திட்டத்தில் ஈடுபடும் என்று தெரிவிக்கப்பட்டது.\n\nமுன்னோட்டத் திட்டத்தில் சீனாவில் தயாரிக்கப்பட்ட தடுப்பூசி மருந்து பயன்படுத்தப்படுகிறது. மலேசியாவின் சுகாதார அமைச்சின் மருந்தக ஆராய்ச்சிப் பிரிவின் கண்காணிப்பின்கீழ் இந்த முன்னோட்டத் திட்டம் நடைபெறும்.\n\n13 மாதங்களுக்கு நடத்தப்படும் இந்த முன்னோட்டத் திட்டத்தில் 3,000 உள்ளூர் தொண்டூழியர்கள் பங்கெடுக்கின்றனர்.\n\nகுறிப்புச் சொற்கள்\n\nமலேசியா\n\nகொவிட்-19\n\nதடுப்பூசி\n\nதொடர்புடைய செய்திகள்\n\nமலேசியாவில் கொவிட்-19 நோயாளிகளுக்கு சிகிச்சை அளிக்க 96 தனியார் மருத்துவமனைகள் ஒப்புதல்\n\n26 Jan 2021\n\n-\n\n9:59 PM", "images": [{"image_url": "https://cassette.sphdigital.com.sg/image/tamilmurasu/5594e26f0edc99d267a4cd36821872ca2d2fbb3d27e2a27ab279e74993af98d1?w=825", "alt_text": "ccc95cca-dbfa-4065-9240-e1f744fd0715", "caption": "மலேசியாவில் தேசிய அளவில் கொவிட்-19 தடுப்பூசி போடும் பணிகளை முன்னோட்டம் பார்க்கத் தேர்ந்தெடுக்கப்பட்டுள்ள 9 மருத்துவமனைகளில் சிலாங்கூரில் உள்ள அம்பாங் மருத்துவமனையும் ஒன்று. படம்: கூகல் வரைபடம் -"}, {"image_url": "https://cassette.sphdigital.com.sg/image/tamilmurasu/55508abc4ca2d0b99697b5c21932a3ec1d16ed45c29006426c26f64592abecaf?w=235", "alt_text": "நாடு முழுவதும் உள்ள பல அரசாங்கக் கட்டடங்கள் கொவிட்-19க்கான எச்சில், சளி மாதிரிகளை எடுக்கும் நிலையங்களாகப் பயன்படுத்தப்படும் என்றும் இன்று வெளியிட்ட அறிக்கையில் டாக்டர் நூர் ஹிஷாம் அப்துல்லா தெரிவித்தார். படம்: ராய்ட்டர்ஸ்", "caption": null}]}
{"article_url": "https://tamilmurasu.com.sg/world/story20210127-60279.html", "site_title": "உலக அளவில் 100 மில்லியன் மக்களுக்கு கொவிட்-19", "publish_date": "2021-01-27", "content": "உலக அளவில் 100 மில்லியன் மக்களுக்கு கொவிட்-19\n\n27 Jan 2021 - 7:17 pm\n\n1\n\nmins read\n\nஅமெரிக்காவில் மட்டும்25 மில்லியனுக்கும் அதிகமானோருக்கு கிருமித்தொற்று ஏற்பட்டுள்ளது.  படம்: ஏஎஃப்பி -\n\nஉலகெங்கும் கொரோனாவால் பாதிக்கப்பட்டோர் எண்ணிக்கை 100 மில்லியனைக் கடந்துவிட்டதாக ஏஎஃப்பி செய்தி நிறுவனம் தெரிவித்துள்ளது.\n\nஅமெரிக்காவில் மட்டும்25 மில்லியனுக்கும் அதிகமானோருக்கு கிருமித்தொற்று ஏற்பட்டுள்ளது.\n\nகொரோனாவால் ஆக அதிகமாகப் பாதிக்கப்பட்ட அமெரிக்காவில் அந்நோய் காரணமாக 420,000க்கும் மேற்பட்டோர் மாண்டுவிட்டனர்.\n\nஇந்நிலையில், கிருமிப் பரவலைக் கட்டுப்படுத்தும் நடவடிக்கைகள் தீவிரப்படுத்தப்படும் என்று அமெரிக்காவின் புதிய அதிபராக அண்மையில் பதவியேற்ற ஜோ பைடன் உறுதி அளித்துள்ளார்.\n\nஅமெரிக்கர்கள் அனைவருக்கும் தடுப்பூசி போடுவது கடுமையான சவால் என்று திரு பைடன் கூறினார். அதுமட்டுமல்லாது, முன்னாள் அதிபடர் டோனல்ட் டிரம்ப் நடைமுறைப்படுத்திய திட்டங்கள் நினைத்ததைவிட மிகவும் மோசமாக இருப்பதாக அவர் தெரிவித்தார்.\n\nகூடுதலாக 200 மில்லியலன் தடுப்பூசி மருந்துகளை அமெரிக்கா வாங்குவதாகவும் அடுத்த சில மாதங்களில் 300 மில்லியன் அமெரிக்கர்களுக்குப் போதுமான தடுப்பூசி மருந்து இருப்பில் இருக்கும் என்றும் திரு பைடன் கூறினார்.\n\nகுறிப்புச் சொற்கள்\n\nகொவிட்-19\n\nஅமெரிக்கா", "images": [{"image_url": "https://tamilmurasu.com.sg/world/story20210127-60279.html?w=825", "alt_text": "deaed434-0a1d-44b0-9b89-33e532a6acea", "caption": "அமெரிக்காவில் மட்டும்25 மில்லியனுக்கும் அதிகமானோருக்கு கிருமித்தொற்று ஏற்பட்டுள்ளது.  படம்: ஏஎஃப்பி -"}]}
{"article_url": "https://tamilmurasu.com.sg/world/story20210127-60285.html", "site_title": "இலங்கை ராணுவத் தளபதிகளுக்கு தண்டனை விதிக்க கோரிக்கை", "publish_date": "2021-01-27", "content": "இலங்கை ராணுவத் தளபதிகளுக்கு தண்டனை விதிக்க கோரிக்கை\n\n27 Jan 2021 - 9:00 pm\n\n1\n\nmins read\n\nதமிழீழ விடுதலைப் புலிகளுக்கு எதிரான போரின்போது இலங்கை ராணுவத் தளபதிகள் சிலர் போர்க் குற்றங்களில் ஈடுபட்டதாகவும் அவர்களுக்கு எதிராக நடவடிக்கை எடுக்கப்பட வேண்டும் என்றும் ஐநாவின் மனித உரிமைப் பிரிவின் தலைவர் மிஷேல் பேச்சலெட் அழைப்பு விடுத்துள்ளதாக ஏஃப்பி செய்தி நிறுவனம் தெரிவித்துள்ளது. படம்: ஏஎஃப்பி -\n\nதமிழீழ விடுதலைப் புலிகளுக்கு எதிரான போரின்போது இலங்கை ராணுவத் தளபதிகள் சிலர் போர்க் குற்றங்களில் ஈடுபட்டதாகவும் அவர்களுக்கு எதிராக நடவடிக்கை எடுக்கப்பட வேண்டும் என்றும் ஐநாவின் மனித உரிமைப் பிரிவின் தலைவர் மிஷேல் பேச்சலெட் அழைப்பு விடுத்துள்ளதாக ஏஃப்பி செய்தி நிறுவனம் தெரிவித்துள்ளது.\n\n2009ஆம் ஆண்டில் போரின் கடைசிக் கட்டத்தில் இலங்கை ராணுவம் நடத்திய தாக்குதல் காரணமாக மாண்ட ஆயிரக்கணக்கான பொதுமக்களுக்கு நியாயம் இன்னும் வழங்கப்படவில்லை என்றார் அவர்.\n\nஇலங்கை ராணுவம் நடத்திய தாக்குதலில் ஆயிரக்கணக்கான அப்பாவி தமிழர்கள் மாண்டதாக கூறப்படுகிறது.\n\nசரணடைந்த போராளிகளைக் கொன்றது, மருத்துவமனைகளைத் தகர்த்தியது, கண்மூடித்தனமான வான்வழித் தாக்குதல்களில் ஈடுபட்டது போன்ற போர்க்குற்றங்களை இலங்கை ராணுவம் புரிந்ததாக ஐநா வெளியிட்டுள்ள அறிக்கையில் குறிப்பிடப்பட்டுள்ளது.\n\nகுறிப்புச் சொற்கள்\n\nஇலங்கை\n\nதொடர்புடைய செய்திகள்\n\nஇலங்கையில் இன்னமும் தமிழர்கள் சித்திரவதை: மனித உரிமை குழுக்கள்\n\n09 Jan 2016\n\n-\n\n2:11 PM\n\nஇலங்கையில் உள்நாட்டுப் போர் முடிந்தும் கொடுமை தொடர்கிறது: ஐநா கவலை\n\n09 May 2016\n\n-\n\n12:35 PM", "images": [{"image_url": "https://cassette.sphdigital.com.sg/image/tamilmurasu/2631a52218da639367d522b0d3269f4deab38f498a274d0d3cc032d01b171737?w=825", "alt_text": "01dd5fdb-c153-4394-8365-07fd31d31e15", "caption": "தமிழீழ விடுதலைப் புலிகளுக்கு எதிரான போரின்போது இலங்கை ராணுவத் தளபதிகள் சிலர் போர்க் குற்றங்களில் ஈடுபட்டதாகவும் அவர்களுக்கு எதிராக நடவடிக்கை எடுக்கப்பட வேண்டும் என்றும் ஐநாவின் மனித உரிமைப் பிரிவின் தலைவர் மிஷேல் பேச்சலெட் அழைப்பு விடுத்துள்ளதாக ஏஃப்பி செய்தி நிறுவனம் தெரிவித்துள்ளது. படம்: ஏஎஃப்பி -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/world/story20210127-60287.html", "site_title": "இந்தோனீசியாவின் மெராப்பி எரிமலை வெடித்தது", "publish_date": "2021-01-27", "content": "இந்தோனீசியாவின் மெராப்பி எரிமலை வெடித்தது\n\n27 Jan 2021 - 9:13 pm\n\n1\n\nmins read\n\nஇந்தோனீசியாவில் உள்ள மெராப்பி எரிமலை இன்று வெடித்தது. படம்: ராய்ட்டர்ஸ் -\n\n1\n\nof\n\n2\n\nஇந்தோனீசியாவில் உள்ள மெராப்பி எரிமலை இன்று வெடித்தது. படம்: ராய்ட்டர்ஸ் -\n\n1\n\nof\n\n2\n\nஇந்தோனீசியாவில் உள்ள மெராப்பி எரிமலை இன்று வெடித்தது. படம்: ராய்ட்டர்ஸ் -\n\n1\n\nof\n\n2\n\nஇந்தோனீசியாவில் உள்ள மெராப்பி எரிமலை இன்று வெடித்தது. படம்: ராய்ட்டர்ஸ் -\n\n1\n\nof\n\n2\n\nஇந்தோனீசியாவில் உள்ள மெராப்பி எரிமலை இன்று வெடித்தது. படம்: ராய்ட்டர்ஸ் -\n\n1\n\nof\n\n2\n\nஇந்தோனீசியாவின் ஜாவா தீவில் உள்ள மெராப்பி எரிமலை இன்று வெடித்தது.\n\nஅதிலிருந்து கரும்புகை, சாம்பல், எரிமலைக் குழம்பு போன்றவை குபுகுபுவென வெளியேறின.\n\nஎரிமலைக் குழம்பு சாலைகளை அடையக்கூடும் என்று இந்தோனீசிய அதிகாரிகள் எச்சரிக்கை விடுத்து உள்ளனர்.\n\nஎரிமலைக்கு அருகில் உள்ள பகுதிகளில் வசிக்கும் கிராமவாசிகள் பாதுகாப்பான இடங்களுக்கு வெளியேறினர்.\n\nகுறிப்புச் சொற்கள்\n\nஇந்தோனீசியா\n\nஎரிமலை\n\nதொடர்புடைய செய்திகள்\n\nமீண்டும் குமுறிய எரிமலை; ஏர்ஏ‌ஷியா விமானங்கள் ரத்து\n\n27 Nov 2017\n\n-\n\n6:00 AM\n\nஇந்தோனீசியாவில் எரிமலை குமுறல்: 6 பேர் மரணம்\n\n23 May 2016\n\n-\n\n7:42 AM\n\nவெடிக்க இருக்கும் மெராப்பி எரிமலை: தயார்நிலையில் அதிகாரிகள்\n\n17 Jan 2019\n\n-\n\n6:00 AM", "images": [{"image_url": "https://cassette.sphdigital.com.sg/image/tamilmurasu/d71120f6f5a7776eb05f2a58d99a6a8ca90a0788293fa73aecafe649d183d2c1?w=825", "alt_text": "9dd416ba-56c0-48ea-9ee2-e62ff6fb0207", "caption": "இந்தோனீசியாவில் உள்ள மெராப்பி எரிமலை இன்று வெடித்தது. படம்: ராய்ட்டர்ஸ் - 1 of 2"}, {"image_url": "https://cassette.sphdigital.com.sg/image/tamilmurasu/f1f78e81d89a4e6ab103101f634d1ffd83cf3ed178af171c96799d46ea3a2cb0?w=825", "alt_text": "f6ffb33a-fb6c-4f40-a796-ebb38cff2740", "caption": "இந்தோனீசியாவில் உள்ள மெராப்பி எரிமலை இன்று வெடித்தது. படம்: ராய்ட்டர்ஸ் - 1 of 2"}, {"image_url": "https://cassette.sphdigital.com.sg/image/tamilmurasu/5cab16aa7d42700b933c8ebacb4606ba2a6c881c713eea7d9bb5780c46801f34?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/f39cc1d099ea40344bf8fb324217c3d33840dee6f54c3f0be5f16a5f07451ac3?w=235", "alt_text": null, "caption": null}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/singapore/story20210127-60283.html", "site_title": "நீரிழிவால் கண்களில் ஏற்படும் பிரச்சினைகளைக் கண்டறிய செயற்கை நுண்ணறிவு பயன்பாடு", "publish_date": "2021-01-27", "content": "நீரிழிவால் கண்களில் ஏற்படும் பிரச்சினைகளைக் கண்டறிய செயற்கை நுண்ணறிவு பயன்பாடு\n\n27 Jan 2021 - 8:36 pm\n\n2\n\nmins read\n\nSelena+ செயற்கை நுண்ணறிவுச் சாதனம் 90% துல்லியமானது என EyRis நிறுவனத்தின் தலைமை நிர்வாகி லாய் டெயிக் கின் தெரிவித்தார். படம்: EYRIS AND DIABETES SINGAPORE -\n\nநீரிழிவு காரணமாக கண்களில் ஏற்படும் பிரச்சினைகளைத் திறம்பட ஆய்வு செய்ய 'டயபெட்ஸ் சிங்கப்பூர்' அமைப்பு செயற்கை நுண்ணறிவுச் சாதனம் ஒன்றை செயற்படுத்த உள்ளது. கண்களில் எடுக்கப்படும் 'ஸ்கேன்' படங்களை சில நிமிடங்களுக்குள் ஆய்வு செய்து முடிவுகளை வழங்கக்கூடியது அது. பொதுவாக இத்தகைய ஆய்வுகளுக்கு ஒரு மணி நேரத்துக்கும் மேல் ஆகும் என்பது குறிப்பிடத்தக்கது.\n\nஇந்த ஆண்டில் நீரிழிவு தொடர்பான கண் பிரச்சினைகளுக்காக சுமார் 11,000 நோயாளிகளின் கண்களை பரிசோதனை செய்யத் திட்டமிட்டிருக்கிறது. கடந்த ஆண்டு 8,000 பேருக்கு மட்டுமே பரிசோதனை செய்யப்பட்டது என ''டயபெட்ஸ் சிங்கப்பூர்' அமைப்பு இன்று (ஜனவரி 27) தெரிவித்தது.\n\nஉள்ளூர் நிறுவனமான EyRIS உருவாக்கிய Selena+ எனும் செயற்கை நுண்ணறிவுச் சாதனம் டயபெட்டிக் ரெட்டினோபதி, குளூகோமா, வயது தொடர்பான விழிப்புள்ளி சிதைவு எனும் மூன்று விதமான கண் நோய்களைக் கண்டறியும்.\n\nஇந்த செயற்கை நுண்ணறிவுச் சாதனம் 90% துல்லியத்துடன் செயல்படக்கூடியது.\n\nகடந்த ஆண்டு டிசம்பர் முதல் பலதுறை மருந்தகங்களில் அனைத்து நீரிழிவு தொடர்பான கண் பரிசோதனை ஆய்வுகளும் இந்த செயற்கை நுண்ணறிவுச் சாதனத்தைக் கொண்டுதான் ஆராயப்பட்டன.\n\n'டயபெட்ஸ் சிங்கப்பூர்' நிறுவனம் நான்கு Selena+ நுண்ணறிவுச் சாதனங்களை வாங்கியுள்ளது. அவற்றில் 2 பூன் கெங், ஜூரோங்கில் இருக்கும் அதன் நிலையங்களில் உள்ளன. மற்ற இரண்டும் அதன் நடமாடும் பரிசோதனை வாகனங்களில் வைத்து தீவு முழுவதும் பல்வேறு பொது மருந்தகங்களில் நடத்தபப்டும் பரிசோதனைக்காக பயன்படுத்தப்படும்.\n\nபொதுவாக நீரிழிவு நோயாளிகள் ஆண்டுக்கொருமுறை கண் பரிசோதனை செய்ய ஊக்குவிக்கப்படுகின்றனர். அதன் மூலம் கண் பிரச்சினைகளை முன்கூட்டியே கண்டுபிடித்து சிகிச்சைக்கு அனுப்பப்படலாம்.\n\nகுறிப்புச் சொற்கள்\n\nசிங்கப்பூர்\n\nபரிசோதனை\n\nதொடர்புடைய செய்திகள்\n\nநீரிழிவு நோயாளிகளுக்கு கண் பரிசோதனை\n\n03 Oct 2016\n\n-\n\n8:49 AM\n\nநீரிழிவு நோயைத் தடுக்க விழிப்புணர்வு நிகழ்ச்சி\n\n26 Sep 2016\n\n-\n\n7:56 AM", "images": [{"image_url": "https://cassette.sphdigital.com.sg/image/tamilmurasu/f1d771d6ef864d745759f750938adfa7323efa32452795a7298069f20a513d4a?w=825", "alt_text": "45f0ce4a-a7e0-4aa8-a305-90f0d2077daf", "caption": "Selena+ செயற்கை நுண்ணறிவுச் சாதனம் 90% துல்லியமானது என EyRis நிறுவனத்தின் தலைமை நிர்வாகி லாய் டெயிக் கின் தெரிவித்தார். படம்: EYRIS AND DIABETES SINGAPORE -"}, {"image_url": "https://cassette.sphdigital.com.sg/image/tamilmurasu/97e138cfb6d7a00338a8800495baf2f0509e47f08a50b5420d0753d9d5b753cb?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/0bb4691ccc850b24ee9d0da4e1b82166831912d233a26eef6dcacedfd79f064c?w=235", "alt_text": null, "caption": null}]}
{"article_url": "https://tamilmurasu.com.sg/singapore/story20210127-60282.html", "site_title": "சிங்கப்பூரில் மேலும் 25 பேருக்கு கொவிட்-19; அனைவரும் வெளிநாடுகளிலிருந்து வந்தவர்கள்", "publish_date": "2021-01-27", "content": "சிங்கப்பூரில் மேலும் 25 பேருக்கு கொவிட்-19; அனைவரும் வெளிநாடுகளிலிருந்து வந்தவர்கள்\n\n27 Jan 2021 - 8:06 pm\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் இன்று (ஜனவரி 27) நண்பகல் நிலவரப்படி புதிதாக 25 பேருக்கு கொரோனா தொற்று உறுதியானது. அவர்கள் அனைவரும் வெளிநாடுகளில் இருந்து வந்த பிறகு தனிமைப்படுத்தப்பட்டவர்கள்.\n\nதொடர்ந்து ஐந்தாவது நாளாக இன்றும் உள்ளூர் சமூகத்திலோ விடுதிகளிலோ புதிய கிருமித்தொற்று பதிவாகவில்லை என சுகாதார அமைச்சின் அறிக்கை குறிப்பிட்டது.\n\nசிங்கப்பூரில் இன்றுவரை மொத்தம் 59,391 பேருக்கு கொரோனா தொற்று உறுதி செய்யப்பட்டுள்ளது.\n\nகடந்த டிசம்பர் 31 அன்று ஜுவல் சாங்கி விமான நிலைஅய்த்தைப் பார்வையிட்ட இருவருக்கும் சாங்கி விமான நிலையத்தின் கிரவுன் பிளாசாவில் பணிபுரியும் ஊழியர் ஒருவருக்கும் பிரிட்டனில் முதலில் கண்டுபிடிக்கப்பட்ட உருமாறிய கொரோனா தொற்று இருந்தது கண்டுபிடிக்கப்பட்டதை அடுத்து, ஜுவல் சங்கி விமான நிலையத்தின் ஜுவல், முனையம் 3 ஆகியவற்றில் பணிபுரிவோர், அங்கிருக்கும் கடைகளில் பணிபுரிவோர் ஆகியோருக்கு கொரோனா தொற்று பரிசோதனை மேற்கொள்ளப்பட இருப்பதாக சுகாதார அமைச்சு தெரிவித்தது.\n\nநேற்று கிருமித்தொற்று உறுதி செய்யப்பட்ட 14 பேரும் வெளிநாடுகளிலிருந்து இங்கு வந்த பிறகு தனிமைப்படுத்தப்பட்டவர்கள்.\n\nஅவர்களில் இருவர் சிங்கப்பூரர்கள், ஒருவர் நிரந்தரவாசி, இருவர் சார்ந்திருப்போர் அனுமதி அட்டை வைத்திருப்பவர்கள் மற்றும் எண்மர் வேலை அனுமதி அட்டை வைத்திருப்பவர்கள். ஒருவர் இந்தியாவிலிருந்து குறுகிய கால வருகை அனுமதியுடன் வந்தவர்.\n\nஇவர்களையும் சேர்த்து இங்கு மொத்தம் 59,071 பேர் முற்றிலும் குணமடைந்து இருக்கிறார்கள். 50 பேர் மருத்துவமனையில் தொடர்ந்து சிகிச்சைப் பெறுகிறார்கள்.\n\nசமூக நிலையங்களில் 201 பேர் குணமடைந்து வருகிறார்கள்.\n\nகொவிட்-19 நோய்க்கு மொத்தம் 29 பேர் மரணமடைந்துவிட்டனர். அந்த நோய்த்தொற்று இருந்தாலும் இதர காரணங்களுக்காக மாண்டவர்கள் 15 பேர்.\n\nஅனைத்துலக அளவில் கொரோனா தொற்றால் பாதிக்கப்பட்டவர்களின் எண்ணிக்கை 100 மில்லியனைக் கடந்தது; உயிரிழந்தோர் எண்ணிக்கை 2.15 மில்லியனைக் கடந்தது.\n\nகுறிப்புச் சொற்கள்\n\nசிங்கப்பூர்\n\nகொவிட்-19\n\nதொடர்புடைய செய்திகள்\n\nசிங்கப்பூரில் மேலும் 14 பேருக்கு கொவிட்-19; நான்காவது நாளாக உள்ளூர் சமூகத்தில் தொற்று இல்லை\n\n26 Jan 2021\n\n-\n\n8:01 PM", "images": [{"image_url": "https://cassette.sphdigital.com.sg/image/tamilmurasu/8328b9fea4e71359a2079179112570cf7dfa8dbf89a8583f14020cc875f50d24?w=825", "alt_text": "635db955-fb63-47f7-98b3-79d40a46b70f", "caption": "படம்: ஸ்ட்ரெய்ட்ஸ் டைம்ஸ் -"}, {"image_url": "https://cassette.sphdigital.com.sg/image/tamilmurasu/f745318e0420d4ede63e07ac16932f085778a191dfeeab0b8df3004672644b86?w=235", "alt_text": "படம்: ஸ்ட்ரெய்ட்ஸ் டைம்ஸ்", "caption": null}]}
{"article_url": "https://tamilmurasu.com.sg/cinema/story20210127-60278.html", "site_title": "ஆஸ்கர் விருதுக்குப் போட்டியிடும் 'சூரரைப் போற்று'", "publish_date": "2021-01-27", "content": "ஆஸ்கர் விருதுக்குப் போட்டியிடும் 'சூரரைப் போற்று'\n\n27 Jan 2021 - 7:10 pm\n\n2\n\nmins read\n\nசூர்யாவின் அசுரத்தமான நடிப்பு, அபர்ணாவின் எதார்த்தம், சுதா கொங்கராவின் துல்லியமான இயக்கம், ஜி.வி.பிரகாஷின் ஆர்ப்பரிக்கும் இசை, நிக்கத் பொம்மியின் எதார்த்தமான ஒளிப்பதிவு என அனைத்து பிரிவுகளிலும் பார்வையாளர்களை 'சூரரைப் போற்று' படம்  ஆச்சரியப்படுத்தியது. படம்: ஊடகம் -\n\nநடிகர் சூர்யா நடித்த 'சூரரைப் போற்று' திரைப்படம் ஆஸ்கர் விருதுக்கான போட்டிக்காக அனுப்பப்பட உள்ளது.\n\nசிறந்த நடிகர், சிறந்த நடிகை, சிறந்த இயக்குநர், மற்றும்பிற பிரிவுகள், பொதுப் பிரிவின் கீழ் ஆஸ்கர் விருதுகளுக்கு 'சூரரைப் போற்று' இணைந்துள்ளது.\n\n'மதர் இந்தியா', 'சலாம் பாம்பே', 'லகான்', மலையாளத் திரைப்படமான 'ஜல்லிக்கட்டு' ஆகிய நான்கு இந்திய படங்கள் மட்டுமே இதுவரை ஆஸ்கர் விருதுக்கு பரிந்துரை செய்யப்பட்டுள்ளன.\n\nஇந்தப் படங்களின் வரிசையில் போட்டிக்கு தயாராகி உள்ளது 'சூரரைப் போற்று'.\n\nஇந்தியத் திரையுலகினர் மத்தியில் கொண்டாடப்பட்ட படம் 'சூரரைப் போற்று'.\n\nசூர்யாவின் அசுரத்தமான நடிப்பு, அபர்ணாவின் எதார்த்தம், சுதா கொங்கராவின் துல்லியமான இயக்கம், ஜி.வி.பிரகாஷின் ஆர்ப்பரிக்கும் இசை, நிக்கத் பொம்மியின் எதார்த்தமான ஒளிப்பதிவு என அனைத்து பிரிவுகளிலும் பார்வையாளர்களை 'சூரரைப் போற்று' படம் ஆச்சரியப்படுத்தியது.\n\nகடந்த ஆண்டு ஓடிடி தளத்தில் வெளியான படங்களில் அதிகமான மக்களால் பார்த்து ரசிக்கப்பட்ட தமிழ்ப் படம் என்ற சாதனையையும் இப்படம் படைத்தது.\n\nதற்போது 'சூரரைப் போற்று' படக்குழுவினரின் கடின உழைப்புக்கு மேலும் பெருமை சேர்க்கும் வகையில் ஆஸ்கர் போட்டியில் களமிறங்கியுள்ளது.\n\n\"இந்திய மக்கள் மட்டுமின்றி உலகத்தில் வாழும் தமிழ் மக்களின் பாராட்டுகளையும் அள்ளிய 'சூரரைப் போற்று' திரைப்படம் ஆஸ்கர் குழு உறுப்பினர்களின் பாராட்டுகளையும் அள்ளும் என்பதில் படக்குழுவினர் மிகுந்த நம்பிக்கையுடன் உள்ளனர்,\" என்று படத்தின் இணை தயாரிப்பாளர் இராஜ்சேகர் கற்பூர சுந்தரபாண்டியன் கூறியுள்ளார்.\n\nஇதற்கிடையே, கடந்த 2020ம் ஆண்டு கூகலில் அதிகம் தேடப்பட்ட படங்களில் சூர்யாவின் 'சூரரைப் போற்று' திரைப்படம் இந்தியளவில் அதிகம் தேடப்பட்ட படங்களின் பட்டியலில் இரண்டாவது இடத்தைப் பிடித்துள்ளது.\n\nஇந்த ஆண்டு ஒடிடியில் அதிகம் பார்க்கப்பட்ட படங்களிலும் இந்தப் படத்துக்கு மிகப்பெரிய இடம் கிடைத்துள்ளது.\n\nமற்ற ஒன்பது படங்களில் இந்திப் படங்களே இடம்பெற்றுள்ள நிலையில், சூர்யாவுக்கு கிடைத்த மிகப்பெரிய பெருமையாகவே இது பார்க்கப்படுகிறது.\n\nகுறிப்புச் சொற்கள்\n\nபோட்டி\n\nதொடர்புடைய செய்திகள்\n\n'சூரரைப் போற்று' - சூர்யாவைப் போற்று\n\n14 Nov 2020\n\n-\n\n5:45 AM\n\nஇணைய வெளியீட்டின் மூலம் லாபம் தந்த 'சூரரைப் போற்று'\n\n26 Aug 2020\n\n-\n\n5:45 AM\n\nசூர்யாவின் 'சூரரைப்போற்று' படம் ஐந்து மடங்கு லாபம்\n\n15 Jul 2020\n\n-\n\n5:45 AM", "images": [{"image_url": "https://cassette.sphdigital.com.sg/image/tamilmurasu/e1d176a14accd11ebd050a8c8afcd7f7cb6fbf7b3c096b2ad2de4b1599f2e85e?w=825", "alt_text": "fe1d7679-bb3c-4cc5-9d34-cb75729096f2", "caption": "சூர்யாவின் அசுரத்தமான நடிப்பு, அபர்ணாவின் எதார்த்தம், சுதா கொங்கராவின் துல்லியமான இயக்கம், ஜி.வி.பிரகாஷின் ஆர்ப்பரிக்கும் இசை, நிக்கத் பொம்மியின் எதார்த்தமான ஒளிப்பதிவு என அனைத்து பிரிவுகளிலும் பார்வையாளர்களை 'சூரரைப் போற்று' படம்  ஆச்சரியப்படுத்தியது. படம்: ஊடகம் -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/ce4a1ff2372fd225b2470a23ef5e5d2578de8dee45a8729d2296f79c2afe98d7?w=235", "alt_text": "இந்தியாவின் முதல் பட்ஜெட் விமானத்தை உருவாக்கிய ஜி.ஆர்.கோபிநாத்தின் வாழ்க்கையை மையப்படுத்தி உருவாகி வரும் சூரரைப்போற்று படத்தில் சூர்யாவுடன் அபர்ணா பாலமுரளி, தெலுங்கு நடிகர் மோகன் பாபு, கருணாஸ் உள்ளிட்டோரும் முக்கிய கதாபாத்திரங்களில் நடித்துள்ளனர். ", "caption": null}]}
{"article_url": "https://tamilmurasu.com.sg/world/story20210127-60280.html", "site_title": "பிரிட்டனில் கொரோனா தொற்றால் உயிரிழந்தோர் எண்ணிக்கை 100,000ஐ கடந்தது", "publish_date": "2021-01-27", "content": "பிரிட்டனில் கொரோனா தொற்றால் உயிரிழந்தோர் எண்ணிக்கை 100,000ஐ கடந்தது\n\n27 Jan 2021 - 7:21 pm\n\n1\n\nmins read\n\nபிரிட்டனின் ராயல் லண்டன் மருத்துவமனைக்கு வெளியே கொரோனா தொர்றியவரைக் கையாளும் மருத்துவப் பணியாளர்கள். படம்: இபிஏ -\n\nபிரிட்டனில் கொரோனா கிருமித்தொற்று காரணமாக மாண்டோர் எண்ணிக்கை 100,000ஐ கடந்துவிட்டது. இதன் காரணமாக மற்ற ஐரோப்பிய நாடுகள் அவற்றின் எல்லைகளைக் கட்டுப்படுத்தியுள்ளன.\n\nஉருமாறியுள்ள கொவிட்-19 கிருமி பரவாமல் இருக்க இந்த நடவடிக்கை எடுக்கப்பட்டுள்ளது.\n\nஐரோப்பிய நாடுகளிலேயே ஆக அதிகமாகப் பாதிக்கப்பட்டுள்ள பிரிட்டனில் கொவிட்-19 காரணமாக உயிரிழந்தோர் குடும்பத்தார் அனுபவிக்கும் சோகத்தை வார்த்தைகளால் வர்ணிக்க இயலாது என்று பிரிட்டிஷ் பிரதமர் போரிஸ் ஜான்சன் கூறினார்.\n\nகிருமிப் பரவலைக் கட்டுப்படுத்த போரிஸ் ஜான்சனின் அரசாங்கம் தவறியதாக முதலில் பல கடுமையான விமர்சனங்கள் எழுந்தன.\n\nஆனால் தங்களால் முடிந்த அனைத்தையும் செய்து பிரிட்டிஷ் மக்கள் துன்புறுவதையும் உயிரிழப்புகளையும் முடிந்தவரைக் குறைத்துள்ளதாக திரு ஜான்சன் கூறினார்.\n\nஇந்நிலையில், நாட்டுக்குள் வரும் வெளிநாட்டுப் பயணிகளைத் தனிமைப்படுத்தும் நடவடிக்கையை முதல்முறையாக மேற்கொள்ள இருப்பதாக பிரட்டனின் அண்டை நாடான அயர்லாந்து தெரிவித்துள்ளது.\n\nமூன்றாவது முறையாக நடைமுறைப்படுத்தப்பட்டுள்ள தேசிய அளவிலான முடக்கநிலை வரும் மார்ச் மாதம் 5ஆம் தேதி வரை நீட்டிக்கப்படும் என்று அது தெரிவித்தது.\n\nஎல்லைகளில் கட்டுப்பாடுகளை நடைமுறைப்படுத்துவது தொடர்பாக ஜெர்மனி பரிசீலனை செய்து வருகிறது. ஜெர்மனிக்குள் விமானங்கள் வருவதற்குத் தடை விதிப்பது குறித்து அந்நாட்டு அரசு ஆராய்கிறது.\n\nகுறிப்புச் சொற்கள்\n\nபிரிட்டன்\n\nகொவிட்-19\n\nமரணம்", "images": [{"image_url": "https://cassette.sphdigital.com.sg/image/tamilmurasu/565acfef56f664741a6daf05f13495e68bfb4d385fbd0cdcd38aa7cfc3012f32?w=825", "alt_text": "6af37eb8-d2b7-4bf1-a6cd-0d3fba3a2b7c", "caption": "பிரிட்டனின் ராயல் லண்டன் மருத்துவமனைக்கு வெளியே கொரோனா தொர்றியவரைக் கையாளும் மருத்துவப் பணியாளர்கள். படம்: இபிஏ -"}]}
{"article_url": "https://tamilmurasu.com.sg/singapore/story20210127-60238.html", "site_title": "சிங்கப்பூரில் மாறி மாறி வரும் வெப்பமும் குளிரும்: ஆஸ்துமா, அரிப்பு அபாயம்", "publish_date": "2021-01-27", "content": "சிங்கப்பூரில் மாறி மாறி வரும் வெப்பமும் குளிரும்: ஆஸ்துமா, அரிப்பு அபாயம்\n\n27 Jan 2021 - 5:45 am\n\n1\n\nmins read\n\nஈரப்­ப­தத்­தில் இவ்­வாறு ஏற்­படும் மாற்­றங்­க­ளால் ஒரு­வ­ரின் நோய் எதிர்ப்புச் சக்தி வலு­வற்­ற­தா­க­லாம் என்று கூறப்­ப­டு­கிறது. படம்: ஸ்ட்ரெய்ட்ஸ் டைம்ஸ் -\n\nசிங்­கப்­பூ­ரின் வானிலை நிலை­யா­ன­தாக இல்லை. ஒரு நாள் வெயில், மறு­நாள் மழை என வெப்­ப­மும் குளி­ரு­மாக உள்­ளது. இந்­நி­லை­யில் ஆஸ்­துமா, 'எக்­ஸிமா' என்ற அரிக்­கும் தோல் அ­ழற்சி போன்­றவை சில­ருக்­குக் கடு­மை­யா­க­லாம் என்று மருத்­து­வர்­கள் எச்­ச­ரித்­துள்­ள­னர்.\n\nஈரப்­ப­தத்­தில் இவ்­வாறு ஏற்­படும் மாற்­றங்­க­ளால் ஒரு­வ­ரின் நோய் எதிர்ப்புச் சக்தி வலு­வற்­ற­தா­க­லாம் என்று கூறப்­ப­டு­கிறது. இத­னால் கிரு­மி­யால் தாக்­கப்­படும் சாத்­தி­யம் அதி­க­ரித்­துப் பின்­னர் உடல்­ந­லக் குறைவு ஏற்­ப­ட­லாம்.\n\nவெப்­பம் அதி­க­மாக இருப்­பதை உணர்ந்­தால் நிறை­யத் தண்­ணீர் பரு­கு­வது, சூரி­யக் கதிர்­க­ளைத் தடுக்­கும் களிம்­பைத் தட­வு­வது போன்­ற­வற்றை நாம் செய்­ய­லாம்.\n\nதோல் சிவப்­பாக மாறு­வ­து­டன் அரிப்பு ஏற்­படும் நிலை­யும் சில­ருக்கு நேர­லாம். தோலை மேலும் மோசமாக்கும் துணிவகையைத் தவிர்ப்பது நல்லது.", "images": [{"image_url": "https://cassette.sphdigital.com.sg/image/tamilmurasu/8b9e3e6790329a4f474cf67f3b008ad3fe684b2d042c26a481efbb099435f9ba?w=825", "alt_text": "e809e811-ddac-4016-b49c-643c52ae6357", "caption": "ஈரப்­ப­தத்­தில் இவ்­வாறு ஏற்­படும் மாற்­றங்­க­ளால் ஒரு­வ­ரின் நோய் எதிர்ப்புச் சக்தி வலு­வற்­ற­தா­க­லாம் என்று கூறப்­ப­டு­கிறது. படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/world/story20210127-60267.html", "site_title": "அமெரிக்காவின் முதல் பெண் நிதி அமைச்சர்", "publish_date": "2021-01-27", "content": "அமெரிக்காவின் முதல் பெண் நிதி அமைச்சர்\n\n27 Jan 2021 - 5:45 am\n\n1\n\nmins read\n\nஜெனட் யெலன் விரைவில் பொறுப்பு ஏற்பார் எனத் தெரிகிறது. படம்: ஏஎஃப்பி -\n\nஅமெ­ரிக்­கா­வில் முதல் முறை­யாக பெண் ஒரு­வர் நிதி அமைச்­ச­ராக நிய­மிக்­கப்­பட்­டுள்­ளார்.\n\nமுன்­னாள் மத்­திய வங்­கி­யின் தலை­வ­ரான ஜெனட் யெலன், 74, நிதி அமைச்­ச­ராக நிய­மிக்க அமெ­ரிக்க செனட் ஒப்­பு­தல் அளித்­துள்­ளது. ஆனால் முதல் வாரத்­தி­லேயே அவ­ரது பணி சவா­லாக இருக்­கும் என எதிர்­பார்க்­கப்­ப­டு­கிறது.\n\nகொவிட்-19 நெருக்­க­டி­யி­லி­ருந்து நாட்டை மீட்­டெ­டுக்க அதி­பர் பைட­னின் 1.9 டிரில்­லி­யன் டாலர் மீட்புத் திட்­டத்திற்கு நாடா­ளு­மன்­றத்­தின் ஒப்­பு­த­லைப் பெற வேண்­டும். இதனால் ஜெனட் யெலன் தீவிர பேச்சு வார்த்தையில் ஈடுபட வேண்டியிருக்கும்.\n\nநேற்று முன்தினம் அமெ­ரிக்க செனட் சபை­யில் ஜெனட் யெலன் நிதி­ய­மைச்­ச­ராக நிய­மிக்­கப்­ப­டு ­வதாக துணை அதி­பர் கமலா ஹாரிஸ் அறிவித்ததும் குடி­ய­ர­சுக் கட்­சி­யி­ன­ரும் வர­வேற்­ற­னர்.\n\nசெனட் சபை வாக்கெடுப்பில் ஜெனட் யெலன் நிய­ம­னத்­திற்கு ஆத­ர­வாக 84 உறுப்­பி­னர்­களும் எதி­ராக 15 உறுப்­பி­னர்­களும் வாக்­க­ளித்­த­னர்.\n\nஉல­கின் தலைசிறந்த பொரு ளியல் வல்லுநர்களில் ஒருவர் ஜெனட் யெலன். பிரபல யேல் பல்­க­லைக்­க­ழ­கத்­தில் படித்­த­வர். பல்­வேறு புகழ்­பெற்ற பல்­க­லைக்­க­ழ­கங்­களில் சிறப்­புப் பேரா­சி­ரி­ய­ரா­கவும் பணியாற்றியவர்.", "images": [{"image_url": "https://cassette.sphdigital.com.sg/image/tamilmurasu/1336a585d1aebf75aeeddf02ee8d944f9b31a9d48a5a99b30c1f47c2cb1be5c4?w=825", "alt_text": "11c0046e-d025-477c-afb3-2840c03fefdc", "caption": "ஜெனட் யெலன் விரைவில் பொறுப்பு ஏற்பார் எனத் தெரிகிறது. படம்: ஏஎஃப்பி -"}]}
{"article_url": "https://tamilmurasu.com.sg/singapore/story20210127-60242.html", "site_title": "சுகாதார விதிமுறைகளை 10ல் ஆறு சிங்கப்பூரர்கள் தொடரக்கூடும்", "publish_date": "2021-01-27", "content": "சுகாதார விதிமுறைகளை 10ல் ஆறு சிங்கப்பூரர்கள் தொடரக்கூடும்\n\n27 Jan 2021 - 5:45 am\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nகொவிட்-19 சூழ­லுக்­குப் பிற­கும் தற்­போது நடை­மு­றைப்­ப­டுத்­தப்­பட்­டுள்ள சுகா­தார விதி­மு­றை­களை பத்­தில் ஆறு சிங்­கப்­பூ­ரர்­கள் தொட­ரக்­கூ­டும் என்று நன்­யாங் தொழில்­நுட்­பப் பல்­க­லைக்­க­ழ­கம் இணை­யம் மூலம் நடத்­திய ஆய்­வில் தெரி­ய­வந்­துள்­ளது.\n\nகொவிட் -19 சூழ­லுக்­குப் பிற­கும் சிங்­கப்­பூ­ரர்­கள் பலர் வெளி யே செல்­லும்­போது தொடர்ந்து முகக்­க­வ­சங்­களை அணி­யக்­கூ­டும் என்று தெரி­விக்­கப்­பட்­டது.\n\nஅது­மட்­டு­மல்­லாது, கிருமி நாசினி திர­வத்­தைப் பயன்­ப­டுத்­து­வது, மக்­கள் கூட்­டம் அதி­க­முள்ள இடங்­க­ளைத் தவிர்ப்­பது, பாது­காப்­பான தூர இடை­வெ­ளி­யைக் கடைப்­பி­டிப்­பது போன்ற விதி­மு­றை­களை அவர்­கள் தொடர்ந்து கடைப்­பி­டிப்­ப­தற்­கான சாத்­தி­யம் அதி­கம் இருப்­ப­தாக ஆய்வு தெரி­வித்­தது.\n\nஇன்க்யூப் என்று அழைக்­கப்­படும் தேசிய தொழில்­நுட்­பப் பல்­க­லைக்­க­ழ­கத்­தின் தக­வல் நாண­யம், இணைய மையத்­தின் தலை­மை­யில் நடத்­தப்­பட்ட ஆய்­வில் 1,606 பேர் பங்­கெத்­த­னர்.\n\nஇணை­யத்­தில் நேர்­மை­யு­டன் நடந்­து­கொள்­வதை மேம்­ப­டுத்த இந்தப் புதிய ஆய்வு மையம் அமைக்­கப்­பட்­டுள்­ளது.\n\nஆய்­வில் பங்­கெ­டுத்­த­வர்­க­ளின் சரா­சரி வயது 40. அவர்­களில் பாதி பேர் ஆட­வர்­கள்.\n\nகடந்த ஆண்டு டிசம்­பர் 16ஆம் தேதி­யி­லி­ருந்து 31ஆம் தேதி வரை ஆய்வு நடத்­தப்­பட்­டது.\n\nகொவிட்-19 சூழல் கார­ண­மாக மக்­க­ளின் நடத்­தை­யில் ஏற்­படும் நீண்­ட­கால பாதிப்பு பற்றி அறிந்­து­கொள்ள இந்த ஆய்வு நடத்­தப்­பட்­டது.\n\nஅதன் ஒரு பகு­தி­யா­கத்­தான் சுகா­தார விதி­மு­றை­கள் தொடர்­வது பற்­றிய கேள்­வி­கள் கேட்­கப்­பட்­டன.\n\nபாது­காப்­பான தூர இடை­வெளி விதி­முறை, கூட்­ட­மான இடங்­க­ளைத் தவிர்ப்­பது ஆகிய விதி­மு­றை­க­ளைத் தொடர்ந்து கடைப்­பி­டிக்க இருப்­ப­தாக ஆய்­வில் பங்­கெ­டுத்த பத்­தில் ஏழு பேர் கூறி­னர்.\n\nகலை­நி­கழ்ச்­சி­கள் போன்ற கூட்­டம் அதி­கம் உள்ள இடங்­க­ளுக்­குச் செல்ல இருப்­ப­தாக ஆய்­வில் பங்­கெ­டுத்த பத்­தில் மூன்று பேர் மட்­டுமே தெரி­வித்­த­னர்.\n\nவெளி­யி­டங்­களில் இருக்­கும்­போது முகக்­க­வ­சம் அணி­யும் பழக்­கத்­தைத் தொடர இருப்­ப­தாக 64 விழுக்­காட்­டி­னர் தெரி­வித்­த­னர்.\n\nகிருமி நாசினி திர­வத்­தைத் தொடர்ந்து பயன்­ப­டுத்த இருப்­ப­தாக 68 விழுக்­காட்­டி­னர் கூறி­னர்.\n\nவேலைக்­கும் பள்­ளிக்­கும் இணை­யம் வழி கலந்­து­ரை­யா­டல்­க­ளைத் தொடர்ந்து நடத்த இருப்­ப­தாக 62 விழுக்­காட்­டி­னர் கூறி­னர்.", "images": [{"image_url": "https://cassette.sphdigital.com.sg/image/tamilmurasu/62fdce5ed5510f3f3b887bd43a0724ee8e71d7f1cb86077d8079dbd475a1f3f5?w=825", "alt_text": "2d0b8077-09e6-44ce-99a5-193564d965f6", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/cinema/story20210127-60270.html", "site_title": "40 வருடங்களுக்கு முன் நடந்த குற்றம்; குற்றவாளியைத் தேடி பயணம்", "publish_date": "2021-01-27", "content": "40 வருடங்களுக்கு முன் நடந்த குற்றம்; குற்றவாளியைத் தேடி பயணம்\n\n27 Jan 2021 - 5:45 am\n\n2\n\nmins read\n\n'கபடதாரி' படப்பிடிப்பில் சிபிராஜ், நந்திதா ஸ்வேதா, தனஞ்செயன், பிரதீப். -\n\nசிபி­ராஜ் நடிப்­பில் உரு­வாகி உள்ள 'கப­ட­தாரி' பெரும் எதிர்­பார்ப்­பு­களை ஏற்­ப­டுத்தி உள்­ளது. இதை பிர­தீப் கிருஷ்­ண­மூர்த்தி இயக்­கி­யுள்­ளார்.\n\nஇவர் 'சைத்­தான்', 'சத்யா', படங்­க­ளின் மூலம் கோடம்­பாக்­கத்­தின் கவ­னத்தை ஈர்த்­த­வர்.\n\n\"திகில் கதை­யைக் கொண்டு ரசி­கர்­க­ளுக்கு மன­நி­றைவை ஏற்­ப­டுத்­து­வது அவ்­வ­ளவு சுப­ல­ப­மல்ல. இதை உணர்ந்­தி­ருப்­ப­தால் கதை­யில் மிகுந்த கவ­னம் செலுத்தி இருக்­கி­றோம்.\n\n\"கன்­ன­டத்­தில் வெளி­யாகி வெற்றி பெற்ற படத்­தைத் தழுவி 'கப­ட­தாரி' உரு­வாகி உள்­ளது. மூலக்­க­தையே பிர­மா­த­மாக இருக்­கும். மேற்­கொண்டு பல விவ­ரங்­க­ளைச் சேக­ரித்து மெரு­கேற்றி உள்­ளோம்.\n\n\"பொது­வாக இது­போன்ற படங்­களில் ஒளிப்­ப­தி­வில் பய­மு­றுத்தி, பின்­னணி இசை­யில் திடுக்­கிட வைப்­ப­து­தான் திரை­யு­லக பாணி. இந்­தப் படத்­தில் யார் கப­ட­தாரி எனும் உண்­மை­யும் சேர்த்து கதை சொல்­லப்­ப­டு­வ­தால் பர­ப­ரப்­பாக இருக்­கும்,\" என்­கி­றார் பிர­தீப் கிருஷ்­ண­மூர்த்தி.\n\nநாற்பது ஆண்­டு­க­ளுக்கு முன்பு நடந்த ஒரு குற்­றம் தொடர்­பில் உண்­மை­யைத் தேடிச் செல்­லும் பய­ணம்­தான் 'கப­ட­தாரி'யாம். அந்த உண்­மைக் குற்­ற­வாளி இப்­போது எப்­படி இருப்­பான், என்ன மாதி­ரி­யான தேடு­தல் நடக்­கிறது, நீள்­கிறது என்று காட்­சிக்கு காட்சி திடீர் திருப்­பங்­களும் திடுக்­கி­டல்­களும் இருக்­கு­மாம். இந்­தப் படத்­துக்­காக சிபி­ராஜ் கொடுத்­துள்ள உழைப்­பும் அர்ப்­ப­ணிப்­பும் பிர­மிக்க வைப்­ப­தாக பிர­தீப் பாராட்­டு­கி­றார்.\n\n\"படத்­தின் தரத்­தில் கொஞ்­சம்­கூட குறை வைக்­கக்­கூ­டாது என்­பது என் ஆசை. அதற்­காக சிபி­ராஜ் கொடுத்த ஒத்­து­ழைப்பு குறித்து மிகப்­பெ­ரி­யது. அவ­ரது நடிப்பு முன்­னேறி இருப்­பதை அண்­மைய படங்­கள் தெளி­வா­கக் காட்டு­ கின்­றன. இந்­தப் படத்­தில் அவர் வெளிப்­ப­டுத்தி உள்ள உடல்­மொழியை அவ­ரது மற்ற படங்­களில் பார்த்­தி­ருக்க மாட்­டீர்­கள்.\n\n\"ஏற்­கெ­னவே அவரை இயக்­கி­யி­ருப்­ப­தால் இம்­முறை இணைந்து பணி­யாற்­று­வது எளி­தாக இருந்­தது. ஆக்­‌ஷன் காட்­சி­களில் வழக்­கம்­போல் வேகம் காட்டி இருக்­கி­றார்,\" என்­கி­றார் பிர­தீப் கிருஷ்­ண­மூர்த்தி.\n\nபடத்­தின் நாயகி நந்­திதா ஸ்வே­தா­வுக்கு முக்­கி­ய­மான கதா­பாத்­தி­ர­மாம். கதைப்­படி அவ­ருக்­கும் சிபிக்­கும் இடையே காதல் காட்­சி­கள் என்று எது­வும் இல்­லை­யாம்.\n\n\"பர­ப­ரப்­பான திகில் கதை­யில் காதல், ஊடல்­க­ளுக்­கெல்­லாம் அவ­சி­ய­மின்றி போய்­விட்­டது. கதைக்­குத் தேவை­யான போக்­கி­லேயே காட்­சி­க­ளை­யும் அமைத்­துள்­ளோம். ஒவ்­வொரு கதா­பாத்­தி­ர­மும் மன­தில் பதி­கிற இடங்­க­ளாக வந்து போவார்­கள்.\n\n\"அப்­ப­டித்­தான் நந்­தி­தா­வும் இந்­தக் கதை­யில் தனது பங்­க­ளிப்­பைச் செய்­துள்­ளார். எனி­னும் அவ­ரது நடிப்­பும் ஈடு­பா­டும் ஒட்­டு­மொத்த படக்­கு­ழு­வால் பாராட்­டப்­பட்­டது. இந்­தப் படத்­தில் நடித்த பலர் புது­மு­கங்­கள். நிறைய பேர் அப்­ப­டித் தேவைப்­பட்­ட­னர். நாசர், ஜெயப்­பி­ர­காஷ், ஜே.எஸ்.கே. போன்ற அனு­பவ நடி­கர்­க­ளு­டன் புது­மு­கங்­களும் தங்­க­ளி­டம் ஒப்­ப­டைக்­கப்­பட்ட பணியை சிறப்­பா­கச் செய்­துள்­ள­னர்.\n\n\"அதே­போல் ஒளிப்­ப­தி­வும் பாடல்­களும் இப்­ப­டத்­தின் வெற்­றிக்கு முக்­கி­யப் பங்­காற்­றும் அம்­சங்­க­ளாக இருக்­கும்,\" என்கிறார் பிரதீப்.", "images": [{"image_url": "https://cassette.sphdigital.com.sg/image/tamilmurasu/a907a080482def78fb9d4e160a0492e0a3054df7b436dfaf9f88d19ffa23d282?w=825", "alt_text": "c85d6653-9d65-444f-836b-f25b6401e804", "caption": "'கபடதாரி' படப்பிடிப்பில் சிபிராஜ், நந்திதா ஸ்வேதா, தனஞ்செயன், பிரதீப். -"}]}
{"article_url": "https://tamilmurasu.com.sg/singapore/%E0%AE%9A%E0%AE%BF%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AF%82%E0%AE%B0%E0%AE%BF%E0%AE%B2%E0%AF%8D-%E0%AE%A4%E0%AF%88%E0%AE%AA%E0%AF%8D%E0%AE%AA%E0%AF%82%E0%AE%9A%E0%AE%AE%E0%AF%8D-2021-%E0%AE%95%E0%AE%B5%E0%AE%A9%E0%AE%A4-1170118", "site_title": "சிங்கப்பூரில் தைப்பூசம் 2021: கவனத்தில் கொள்ள வேண்டிய கட்டுப்பாடுகள்", "publish_date": "2021-01-27", "content": "சிங்கப்பூரில் தைப்பூசம் 2021: கவனத்தில் கொள்ள வேண்டிய கட்டுப்பாடுகள்\n\n27 Jan 2021 - 1:52 pm\n\n2\n\nmins read\n\nVenga (எஸ். வெங்கடேஷ்வரன்)\n\n>\n\nகொவிட்-19 பரவலைத் தவிர்க்கும் கட்டுப்பாடுகளுடன் சிங்கப்பூரின் இந்துக் கோயில்களில் நாளை (ஜனவரி 28) தைப்பூசத் திருவிழாவுக்கு ஏற்பாடுகள் செய்யப்பட்டுள்ளன.\n\nதைப்பூசத் திருவிழா பெரிய அளவில் இடம்பெறும் டேங் ரோடு, அருள்மிகு தெண்டாயுதபாணி கோயிலுடன் இதர கோயில்களிலும் சிறப்பு வழிபாடுகள் இடம்பெறுகின்றன.\n\nஈசூன் வட்டாரத்தில் இருக்கும் புனிதமரம் ஸ்ரீ பாலசுப்பிரமணியர் கோயிலிலும் ஸ்ரீ மகா மாரியம்மன் கோயிலிலும் பக்தர்கள் பால் குடம், பால் பொட்டலங்கள் செலுத்த ஏற்பாடு செய்யப்பட்டுள்ளது.\n\n-\n\nபாலசுப்பிரமணியர் கோயிலில் பால் குடம் செலுத்தவதற்கான முன்பதிவுகள் இன்றுடன் நிறைவடைந்தன என்றும் காலை முழுவதும் நடக்கும் பால் அபி‌ஷேகங்களுக்கு ஏறத்தாழ 1,000 பக்தர்களை எதிர்பார்ப்பதாகவும் கோயில் செயலாளர் திரு அண்ணாதுரை அழகப்பன் கூறினார்.\n\nபாதுகாப்பு நடைமுறைகளுடன் அவர்கள் பகுதி பகுதியாக கோயிலுக்குள் அனுமதிக்கப்படுவர்.\n\nமகா மாரியம்மன் கோயிலில் பால் குடம், பால் அபி‌ஷேகம் வழிபாடுகளில் கிட்டத்தட்ட 100 பக்தர்களை எதிர்பார்ப்பதாகக் கூறினார் கோயில் தலைவர் ரா.மகேந்திரன். இக்கோயிலில் தைப்பூச வழிபாடுகளுக்கு முன்பதிவு தேவையில்லை.\n\n\"இந்த ஆண்டு கூடுதலான பக்தர்களை எதிர்பார்க்கலாம். ஒரு நேரத்தில் கோயிலுக்குள் அதிக பட்சம் 50 பேர் இருக்கலாம். மேற்கொண்டு பக்தர்கள் வந்தால் அவர்கள் கட்டம் கட்டமாக வழிபாடு செய்ய ஏற்பாடுகள் செய்து உள்ளோம்,\" என்றார் திரு மகேந்திரன்.\n\nசாங்கி ஸ்ரீ ராமர் கோயிலில் பக்தர்கள் காலை 8.30 முதல் 9 மணி அளவில் பால் குடமும் பால் அபி‌ஷேகமும் செலுத்தலாம் என்றும் இதற்கு முன்பதிவு தேவையில்லை என்றும் கோயில் நிர்வாகி திரு விஜய் குமார் கூறினார்.\n\nதெண்டாயுதபாணி கோயிலில் வழிபடும் பக்தர்களுக்கு முக்கிய குறிப்புகள்:\n\nநாளை அதிகாலை 12 மணி அளவில் (இன்று நள்ளிரவு) தொடங்கிய தைப்பூசத் திருவிழா இரவு 10 மணி அளவில் நிறைவடையும்.\n\n பால் குடம் எடுப்பதற்கும் கோயிலில் வழிபாடு செய்வதற்கும் மட்டுமே பக்தர்கள் அனுமதிக்கப்படுவர்.\n\n பால்குடம் எடுக்க முன்பதிவு செய்தவர்களுக்கு அதனை உறுதிப்படுத்தும் மின்னஞ்சல் அனுப்பப்பட்டிருக்கும். அதனைக் காட்டிய பிறகே அவர்கள் கோயிலுக்குள் செல்ல அனுமதிக்கப்படுவர். பதிவு செய்தவருக்கு மட்டுமே அனுமதி.\n\n சாமி தரிசனத்துக்காக கோயிலுக்குச் செல்ல விரும்புவோரும் முன்பதிவு செய்ய வேண்டும். முன்பதிவு செய்யாமல் வந்தால் கூட்ட சூழ்நிலையைப் பொறுத்து அவர்கள் கோயிலுக்குள் அனுமதிக்கப்படுவர்.\n\n அலகு குத்தி வரும் எந்த பக்தருக்கும் கோயிலுக்குள் அனுமதி இல்லை.\n\nகுறிப்புச் சொற்கள்\n\nசிங்கப்பூர்\n\nதைப்பூசம்", "images": [{"image_url": "https://cassette.sphdigital.com.sg/image/tamilmurasu/5323b9c62680647be4ad62faf237bb3abb823a27815caf8763f108953d66f66f", "alt_text": "author", "caption": null}, {"image_url": "https://cassette.sphdigital.com.sg/image/tamilmurasu/e02db33b1ec293e2c8e0cd1b725e29a89501e3573d65cd6920c591132f573d35?w=825", "alt_text": null, "caption": "-"}]}
{"article_url": "https://tamilmurasu.com.sg/india/story20210127-60275.html", "site_title": "மார்ச் மாதத்துக்குள் மதுரை எய்ம்ஸ் மருத்துவமனை ஒப்பந்தம் இறுதியாகும்: மத்திய அரசு", "publish_date": "2021-01-27", "content": "மார்ச் மாதத்துக்குள் மதுரை எய்ம்ஸ் மருத்துவமனை ஒப்பந்தம் இறுதியாகும்: மத்திய அரசு\n\n27 Jan 2021 - 4:32 pm\n\n1\n\nmins read\n\nபடம்: தமிழக ஊடகம் -\n\nவரும் மார்ச் மாதத்துக்குள் மதுரை எய்ம்ஸ் மருத்துவமனை கட்டுவது தொடர்பான ஒப்பந்தம் இறுதியாகும் என மத்திய அரசு அறிவித்துள்ளது.\n\nஉலக தரத்தில் நவீன வசதிகளுடன் 750 படுக்கைகள், 100 மருத்துவப் படிப்புகளுடன் கூடிய எய்ம்ஸ் மருத்துவமனை மதுரை தோப்பூரில் கட்டப்பட உள்ளது.\n\nதமிழகம் மட்டுமின்றி தென்னிந்தியாவின் மருத்துவத் தேவையை பூர்த்தி செய்யும் நோக்கில் மதுரை தோப்பூரில் 224.24 ஏக்கர் பரப்பளவில் எய்ம்ஸ் மருத்துவமனை அமைக்க கடந்த 2019ஆம் ஆண்டு ஜனவரி 27ஆம் தேதி அடிக்கல் நாட்டப்பட்டது. அதற்குப் பின்னர் அங்கு பணிகள் எதுவும் மேற்கொள்ளப்படவில்லை.\n\nபிரதமர் மோடி கலந்துகொண்டு எய்ம்ஸ் கட்டுமான பணிகளுக்கு அடிக்கல் நாட்டி ஈராண்டுகள் நிறைவடைந்துவிட்டது.\n\n45 மாதங்களில் பணிகள் நிறைவடைந்து மக்கள் பயன்பாட்டிற்கு கொண்டுவரப்படும் என அடிக்கல் நாட்டியபோது மத்திய அரசு அறிவித்த நிலையில், 24 மாதங்கள் ஆகியும் இதுவரை முதல்கட்ட பணிகள்கூட தொடங்கப்படவில்லை.\n\nஇதுகுறித்து பலரும் கேள்வி எழுப்பி வந்த நிலையில், இந்தப் புதிய அறிவிப்பு வெளியாகியுள்ளது குறிப்பிடத்தக்கது.\n\nகுறிப்புச் சொற்கள்\n\nமதுரை\n\nமருத்துவமனை\n\nஒப்பந்தம்", "images": [{"image_url": "https://tamilmurasu.com.sg/india/story20210127-60275.html?w=825", "alt_text": "a1a49c41-a2f7-4d18-91cd-e44af1a4c166", "caption": "படம்: தமிழக ஊடகம் -"}]}
{"article_url": "https://tamilmurasu.com.sg/singapore/story20210127-60235.html", "site_title": "'அமெரிக்காவில் ஏராளமான வர்த்தக வாய்ப்புகள் உள்ளன'", "publish_date": "2021-01-27", "content": "'அமெரிக்காவில் ஏராளமான வர்த்தக வாய்ப்புகள் உள்ளன'\n\n27 Jan 2021 - 5:45 am\n\n2\n\nmins read\n\nஅமெ­ரிக்­கா­வின் கிழக்குக் கரை­யோர, மேற்­குக் கரை­யோ­ரப் பகு­தி­களில் ஆகப் பிர­ப­ல­மான அமெ­ரிக்க நக­ரங்­கள் அமைந்­துள்­ளன. அவற்­றில் நியூ­யார்க், லாஸ் ஏஞ்­ச­லிஸ், சான் ஃபிரான்­சிஸ்கோ போன்­றவை குறிப்­பி­டத்­தக்­கவை. படம்: ஏஎஃப்பி -\n\nசிங்­கப்­பூர் மாண­வர்­களும் வர்த்­த­கங்­களும் அமெ­ரிக்­கா­வின் கிழக்கு, மேற்­குக் கரை­யோ­ரப் பகு­தி­க­ளைத் தாண்டி வாய்ப்­பு­களை நாடிச் செல்ல வேண்­டும் என்று வர்த்­தக, தொழில் அமைச்­சர் சான் சுன் சிங் அறி­வுறுத்­தி­யுள்­ளார்.\n\nதென்­கி­ழக்­கா­சி­யாவை மைய­மா­கக் கொண்ட தொழில்­நுட்ப நிறு­வ­னங்­க­ளை­யும் அமெ­ரிக்­கா­வில் அமை­யக்­கூ­டிய வாய்ப்­பு­க­ளை­யும் இணைப்­ப­தற்­காக சிங்­கப்­பூ­ரி­லுள்ள அமெ­ரிக்­கத் தூத­ர­கம் ஏற்­பாடு செய்­தி­ருந்த இணை­யக் கருத்­தரங்­கில் அவர் இவ்­வாறு கேட்­டுக்­கொண்­டார்.\n\n\"அமெ­ரிக்­கா­வில் 50 மாநி­லங்­கள் உள்­ளன. ஒவ்­வொரு மாநி­லத்­திற்­கும் தனித்­தன்மை உண்டு. அதற்­கென உரிய வர்த்­தக வாய்ப்பு­கள் உள்­ளன. அவற்றை நாம் அலட்­சி­யப்­ப­டுத்­தக்­கூ­டாது.\n\n\"இங்­கு­தான் மாநி­லம் அல்­லது தேசிய நிலை­யில் சரி­ச­ம­மாக இயங்கி வரும் சங்­கங்­க­ளு­டன் இணைப்பை ஏற்­ப­டுத்­திக்­கொண்டு எண்­டர்­பி­ரைஸ் சிங்­கப்­பூர் போன்ற அமைப்­பு­கள் நம் நிறு­வ­னங்­களை வெளி­நாடுகளுக்குக் கொண்டு செல்ல உத­வு­கின்­றன,\" என்­றார் அமைச்­சர்.\n\nசிங்­கப்­பூ­ருக்கு அப்­பால் உள்ள வெவ்­வேறு கலா­சா­ரங்­க­ளைப் பற்றி சிங்­கப்­பூர் கல்­வி­மு­றை­யில் பயி­லும் மாண­வர்­க­ளுக்­குக் கூடு­தல் முக்­கி­யத்­து­வ­மும் விழிப்­பு­ணர்­வும் ஏற்­படுத்­தப்­ப­டு­வ­தா­க­வும் அவர் குறிப்­பிட்­டார்.\n\nஇத­னால், எதிர்­கா­லத்­தில் ஊழி­யர்­க­ளா­கும் இதே மாண­வர்­கள், எழக்­கூ­டிய சவால்­க­ளை­யும் வாய்ப்பு­க­ளை­யும் மேலும் சிறப்­பாக அடை­யா­ளம் காண்­பர் என்­றார்.\n\nஅமெ­ரிக்­கா­வின் கிழக்குக் கரை­யோர, மேற்­குக் கரை­யோ­ரப் பகு­தி­களில் ஆகப் பிர­ப­ல­மான அமெ­ரிக்க நக­ரங்­கள் அமைந்­துள்­ளன. அவற்­றில் நியூ­யார்க், லாஸ் ஏஞ்­ச­லிஸ், சான் ஃபிரான்­சிஸ்கோ போன்­றவை குறிப்­பி­டத்­தக்­கவை.\n\nகருத்­த­ரங்­கின்­போது திரு சான், பொரு­ளி­ய­லில் மேலும் மின்­னி­லக்­க­ம­யத்­தைக் கொண்டு வரும் அர­சாங்­கத்­தின் உத்தி குறித்­துப் பேசி­னார்.\n\nசிங்­கப்­பூ­ருக்­கும் அமெ­ரிக்­கா­வுக்­கும் இடையே நிதி, தரவு ஆகி­யவை எளி­தாக பகிர்ந்­து­கொள்­ளப்­பட வழி­வ­குக்­கும் விதி­மு­றை­களை உரு­வாக்க இரு நாடு­களும் ஆர்­வம் கொண்­டுள்­ளன.\n\nகுறிப்­பாக அவர், அமெ­ரிக்­கா­வும் சிங்­கப்­பூ­ரும் இரு­த­ரப்பு மின்­னி­லக்­கப் பொரு­ளி­யல் ஒப்­பந்­தம் ஒன்றை விரை­வில் கையெ­ழுத்­திடும் என்­றும் நம்­பிக்கை தெரி­வித்­தார்.\n\nமின்­னி­லக்­கப் பொரு­ளி­யல் ஒப்­பந்­தங்­களை சிங்­கப்­பூர் இது­வரை ஆஸ்­தி­ரே­லியா, நியூ­சி­லாந்து, சிலி போன்­ற­வற்­று­டன் செய்­து­கொண்­டுள்­ளது.\n\nபிரிட்­டன், தென்­கொ­ரி­யா­வு­டன் இதன் தொடர்­பில் பேச்­சு­வார்த்தை நடந்து வரு­கிறது.", "images": [{"image_url": "https://cassette.sphdigital.com.sg/image/tamilmurasu/81570ca91948923e7dbc74e06c37a0745d4169587f3a50dee7dc6920d263eb2f?w=825", "alt_text": "33f5c088-117c-43fd-ba7d-07345e7da53a", "caption": "அமெ­ரிக்­கா­வின் கிழக்குக் கரை­யோர, மேற்­குக் கரை­யோ­ரப் பகு­தி­களில் ஆகப் பிர­ப­ல­மான அமெ­ரிக்க நக­ரங்­கள் அமைந்­துள்­ளன. அவற்­றில் நியூ­யார்க், லாஸ் ஏஞ்­ச­லிஸ், சான் ஃபிரான்­சிஸ்கோ போன்­றவை குறிப்­பி­டத்­தக்­கவை. படம்: ஏஎஃப்பி -"}]}
{"article_url": "https://tamilmurasu.com.sg/tamilnadu/story20210127-60256.html", "site_title": "விவசாயிகளுக்கு ஆதரவாக தமிழகம் முழுவதும் பேரணி", "publish_date": "2021-01-27", "content": "விவசாயிகளுக்கு ஆதரவாக தமிழகம் முழுவதும் பேரணி\n\n27 Jan 2021 - 5:45 am\n\n2\n\nmins read\n\nஅவினாசியில் நடைபெற்ற இருசக்கரப் பேரணி. படம்: ஊடகம் -\n\nபுதிய வேளாண் சட்­டங்­களை கண்­டித்து டெல்­லி­யில் போராடி வரும் விவ­சா­யி­கள் குடி­ய­ரசு தின­மான இன்று பிர­மாண்ட டிராக்­டர் பேரணி நடத்தி வரு­கின்­ற­னர். இதற்கு ஆத­ரவு தெரி­வித்து தமி­ழ­கம் முழு­வ­தும் தடையை மீறி விவ­சா­யி­கள் டிராக்­டர் பேரணி நடத்­தி­னர். அவர்­கள் மீது போலி­சார் லேசான தடி­யடி நடத்­தி­னர்.\n\nதிருச்சி மாவட்­டத்­தில் வேளாண் சட்­டங்­க­ளுக்கு எதி­ராக விவ­சாய சங்க நிர்­வா­கி­கள், மற்­றும் அர­சி­யல் கட்­சி­யி­னர் சார்­பில் இரு­சக்­கர வாகனப் பேரணி நடை­பெற்­றது. இதில் 100க்கும் மேற்­பட்­டோர் கலந்­து­கொண்டு ஆட்­சி­யர் அலு­வ­ல­கம் நோக்கி பேரணி சென்­ற­னர். தடையை மீறி நடத்­தப்­பட்ட விவ­சா­யி­க­ளின் இரு­சக்­கர பேர­ணியை போலிஸ் தடுத்­த­தால் தள்­ளு­முள்ளு ஏற்­பட்­டது. லேசான தடி­ய­டி­யும் நடத்­தப்­பட்­டது.\n\nகட­லூ­ரில் டெல்லி போராட்­டத்­துக்கு ஆத­ர­வாக அனைத்­துக்­கட்சி சார்­பில் இரு­சக்­கர வாகன பேரணி நடை­பெற்­றது. இத­னை­யொட்டி, 200க்கும் மேற்­பட்ட விவ­சா­யி­கள் கட­லூர் படை­வீ­ரர்­கள் மாளி­கை­யில் இருந்து பேர­ணி­யாக புறப்­பட்டு ஆட்­சி­யர் அலு­வ­ல­கம் நோக்கி பேரணி சென்­ற­னர். தஞ்­சை­யில் டெல்லி போராட்­டத்­துக்கு ஆத­ர­வாக விவ­சா­யி­கள் டிராக்­டர், மாட்­டு­வண்டி மற்­றும் இரு­சக்­கர வாக­னங்­களில் பேரணியாகச் செல்ல முயன்­ற­னர். தஞ்சை புற­\n\nவ­ழிச்­சாலையில் சென்­ற­போது அவர்களை போலி­சார் தடுத்து நிறுத்­தி­ய­தால் பர­ப­ரப்பு ஏற்­பட்­டது. இதைத் தொடர்ந்து 4 டிராக்­டர்­களை மட்­டும் பேர­ணி­யாக செல்ல அனு­மதி வழங்­கி­னர்.\n\nதிருப்பூர் மாவட்டம் அவி­நா­சி­யில் அனைத்து விவ­சா­யி­கள் பாதுகாப்பு ஒருங்­கி­ணைப்புக் குழு சார்­பில் நேற்று இரு­சக்­கர வாக­னப் பேரணி நடைபெற்றது.\n\nஆட்­டை­யம்­பா­ளை­யத்­தில் துவங்கிய பேரணி, பழைய பேருந்து நிலை­யம் வழி­யாக புதிய பேருந்து நிலை­ யத்­தில் நிறை­வ­டைந்­தது.\n\nநிறை­வாக, பேர­ணி­யில் பங்­கேற்­றோர் மூன்று வேளாண் மசோ­தாவை திரும்­பப் பெற வேண்­டும் என்­பன உள்­ளிட்ட கோரிக்­கை­களை வலி­யு­றுத்தி முழக்கமிட்டு கலைந்து சென்­ற­னர்.\n\nஇதேபோல தரு­ம­புரி, சேலம், அரி­ய­லூர் என தமி­ழ­கம் முழு­வ­தும் பர­வ­லாக வாக­னப் பேரணி நடத்­தப்­பட்­டது.", "images": [{"image_url": "https://tamilmurasu.com.sg/tamilnadu/story20210127-60256.html?w=825", "alt_text": "b700256d-b217-4bed-8ca7-e243268d6883", "caption": "அவினாசியில் நடைபெற்ற இருசக்கரப் பேரணி. படம்: ஊடகம் -"}]}
{"article_url": "https://tamilmurasu.com.sg/top-news/%E0%AE%AA%E0%AE%B3%E0%AF%8D%E0%AE%B3%E0%AE%BF%E0%AE%B5%E0%AE%BE%E0%AE%9A%E0%AE%B2%E0%AF%8D%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%AA%E0%AE%AF%E0%AE%99%E0%AF%8D%E0%AE%95%E0%AE%B0%E0%AE%B5%E0%AE%BE%E0%AE%A4%E0%AE%A4%E0%AF%8D--1170105", "site_title": "பள்ளிவாசல்களில் பயங்கரவாதத் தாக்குதல்களுக்குத் திட்டமிட்டிருந்த 16 வயது சிங்கப்பூர் இளையர் உள்நாட்டு பாதுகாப்பு சட்டத்தின்கீழ் தடுத்து வைப்பு", "publish_date": "2021-01-27", "content": "பள்ளிவாசல்களில் பயங்கரவாதத் தாக்குதல்களுக்குத் திட்டமிட்டிருந்த 16 வயது சிங்கப்பூர் இளையர் உள்நாட்டு பாதுகாப்பு சட்டத்தின்கீழ் தடுத்து வைப்பு\n\n27 Jan 2021 - 12:47 pm\n\n3\n\nmins read\n\nசிங்கப்பூரில் உள்ள இரண்டு பள்ளிவாசல்களைத் தாக்கி, தொழுகையில் ஈடுபட்டிருப்பவர்களைக் கொல்லத் திட்டம் தீட்டிய 16 வயது மாணவர் உள்நாட்டுப் பாதுகாப்புச் சட்டத்தின் கீழ் தடுத்து வைக்கப்பட்டுள்ளார். சிங்கப்பூரரான அந்த மாணவர், கிறைஸ்ட்சர்ச்சில் தாக்குதல்கள் நடந்த இரண்டாவது ஆண்டு நிறைவான, வரும் மார்ச் மாதம் 15ஆம் தேதி அந்தத் தாக்குதல்களை நடத்தத் திட்டமிட்டிருந்ததாகக் கூறப்பட்டது.\n\nஇந்திய இனத்தைச் சேர்ந்த புரோட்டஸ்டன்ட் கிறித்துவரான அந்த மாணவர், வலதுசாரி தீவிரவாதக் கொள்கைகளால் ஈர்க்கப்பட்டு தடுத்து வைக்கப்பட்டிருக்கும் முதல் நபர் எனவும் பயங்கரவாதம் தொடர்பான செயல்களுக்கு உள்நாட்டுப் பாதுகாப்புச் சட்டத்தின் கீழ் இதுவரை தடுத்து வைக்கப்பட்டவர்களுள் ஆகக் குறைந்த வயதுடையவர் எனவும் உள்நாட்டு பாதுகாப்புத் துறை இன்று (ஜனவரி 27) தெரிவித்தது.\n\nஉயர்நிலைப் பள்ளி மாணவரான அந்த இளையர், வெட்டுக்கத்தியைக் கொண்டு முஸ்லிம்களுக்கு எதிராக இரண்டு பள்ளிவாசல்களில் பயங்கரவாதத் தாக்குதல் நடத்த விரிவாகத் திட்டமிட்டிருந்ததாகத் தெரிவிக்கப்பட்டது.\n\nசெம்பவாங் அசையாஃபா பள்ளிவாசல், உட்லண்ட்சில் இருக்கும் யூசோஃப் இஷாக் பள்ளிவாசல் ஆகிய இரண்டையும் தாக்குதலுக்கு அவர் குறிவைத்திருந்ததாகக் கூறப்பட்டது.\n\n-\n\nகிறைஸ்ட்சர்ச்சில் தாக்குதல் நடத்திய பிரென்டன் டேரன்டால் ஈர்க்கப்பட்ட அந்த இளையர், 'ஃபிளேக்' (flak) சட்டை ஒன்றை வாங்கினார். கேரசல் இணையத்தளத்தில் அரிவாள் ஒன்றை வாங்கத் திட்டமிட்டதுடன் அந்த பயங்கரவாதத் தாக்குதலை நேரடியாக சமூக ஊடகங்களில் ஒளிபரப்பவும் திட்டமிட்டிருந்தார்.\n\n\"இஸ்லாமிய சமயத்தின் மீது கடும் வெறுப்புக் கொண்ட அவ்விளையர், வன்முறையின் மீது மோகம் கொண்டு சுய தீவிரவாத சிந்தனையை வளர்த்துக்கொண்டார். நியூசிலாந்தின் கிறைஸ்ட்சர்ச்சில் இரு பள்ளிவாசல்களில் நிகழ்ந்த பயங்கரவாதத் தாக்குதல்களை நேரலையாகப் பார்த்த அவர், தாக்குதலை நடத்திய பிரென்டன் டேரன்டைப் பற்றி படித்து தெரிந்துகொண்டார்,\" என்று உள்நாட்டு பாதுகாப்புத் துறை தெரிவித்தது.\n\nமேலும், ஐஎஸ் அமைப்பின் பிரசாரக் காணொளிகளைப் பார்த்து, ஐஎஸ் அமைப்பு இஸ்லாத்தைப் பிரதிநிதிப்பதாகவும் இஸ்லாத்தின் மீது நம்பிக்கை இல்லாதவர்களை இஸ்லாத்தை பின்பற்றுபவர்கள் கொல்ல இஸ்லாம் அழைப்புவிடுப்பதாகவும் அவ்விளையர் தவறான முடிவுக்கு வந்ததாகவும் தெரிவிக்கப்பட்டது.\n\nதாக்குதல் நடத்தத் திட்டமிட்ட இரண்டு பள்ளிவாசல்களையும் பற்றி இணையம் வழி செய்திகளைத் திரட்டிய அவ்விளையர், இரு இடங்களுக்கும் இடையிலான பயணத்துக்கு வாகனத்தில் செல்லத் திட்டமிட்டார். அதற்காக ஒரு வாகனத்தைத் தயார் செய்யவும் அவர் திட்டமிட்டதாக உள்நாட்டு பாதுகாப்புத் துறை தெரிவித்தது.\n\nஇணையம் வழியாக வாங்கிய மேற்சட்டையில் வலதுசாரி தீவிரவாத குறியீடுகளை அமைத்து, அந்தச் சட்டையை தாக்குதலின்போது அணிந்துகொள்ளத் திட்டமிட்டார். அந்தச் சட்டையில் கைபேசியை வைப்பதற்கு ஏதுவாக ஒரு பகுதியையும் ஏற்படுத்தி, அதன் மூலம் தாக்குதலை நேரலையாக்கத் திட்டமிட்டார் இளையர்.\n\nவெட்டுக்கத்தியைத் தாக்குதலுக்குப் பயன்படுத்தும் முடிவுக்கு வருவதற்கு முன்பு, அவர் பல்வேறு தெரிவுகளையும் ஆராய்ந்ததாகக் கூறப்பட்டது.\n\nமுதலில் துப்பாக்கி ஒன்றை வாங்கத் திட்டமிட்ட அவர், சிங்கப்பூரின் கடுமையான துப்பாக்கிக் கட்டுப்பாட்டு சட்டங்களைக் கருத்தில் கொண்டு, பின்னர் அதனைக் கைவிட்டார்.\n\nதாக்குதலுக்கு வெடிகுண்டைப் பயன்படுத்துவது, பெட்ரோலைக் கொண்டு பள்ளிவாசல்களில் தீ மூட்டுவது போன்ற திட்டங்களையும் தீட்டி, பின்னர் அவற்றைத் தருவிப்பது, தனது சொந்த பாதுகாப்பு போன்ற காரணங்களால் அந்தத் திட்டத்தையும் கைவிட்டார்.\n\nஇறுதியில் வெட்டுக்கத்தியை ஆயுதமாகத் தேர்ந்தெடுத்த அவர், தாக்கப்படுபவர்களின் கழுத்து, மார்புப் பகுதிகளைக் குறிவைக்கத் திட்டமிட்டார்.\n\nஉள்நாட்டு பாதுகாப்புத் துறையால் அவர் கைது செய்யப்பட்டபோது அவர் வெட்டுக்கத்தியை வாங்கியிருக்கவில்லை.\n\nஇந்தத் தாக்குதல் நடத்தப்படுவதற்கு முன்பாகவே கைது செய்யப்படலாம், அல்லது தாக்குதல் நடத்திய பிறகு போலிசாரால் சுட்டுக் கொல்லப்படலாம் என எதிர்பார்த்ததாக அந்த இளையர் விசாரணையின்போது தெரிவித்ததாகக் கூறப்பட்டது.\n\nஉள்நாட்டுப் பாதுகாப்புத் துறை இதுவரை மேற்கொண்ட விசாரணையில், அவர் தனித்து செயல்பட்டதாகவே தெரியவந்துள்ளது. அவர் மற்றவர்களை ஈர்க்கவோ அல்லது தன்னுடைய தாக்குதல் திட்டங்களில் மற்றவர்களை ஈடுபடுத்தவோ இல்லை.\n\nஅவரது குடும்ப உறுப்பினர்களோ அல்லது அவரது சமூகத் தொடர்புகளோ இந்தத் தாக்குதல் திட்டங்கள் பற்றியோ அல்லது இஸ்லாம் மீதான அவரது ஆழ்ந்த வெறுப்பு பற்றியோ அறிந்திருக்கவில்லை என உள்நாட்டுப் பாதுகாப்புத் துறை தெரிவித்தது.\n\n\"தீவிரவாதக் கருத்துகள், இன, சமய வேறுபாடின்றி, சிங்கப்பூரர்களை சுய தீவிரவாதத்துக்கு உட்படுத்த முடியும் என்பதை இச்சம்பவம் மீண்டும் நிரூபித்துள்ளது. நமது வாழ்க்கை முறைக்கும் நமக்கும் இது ஒரு அச்சுறுத்தல்,\" என்று குறிப்பிட்ட உள்நாட்டு பாதுகாப்புத் துறை, பொதுமக்கள் எச்சரிக்கையுடன் இருந்து சந்தேகப்படும்படியான பொருள்கள், தனிநபர்கள் பற்றி உடனடியாக அதிகாரிகளிடம் தெரிவிக்குமாறு கேட்டுக்கொண்டனர். அதற்கு 999 என்ற எண்ணில் அழைக்கலாம், அல்லது 71999 என்ற எண்ணுக்கு குறுஞ்செய்தி அனுப்பலாம் அல்லது SGSecure செயலி வழி தொடர்பு கொள்ளலாம்.\n\nகுறிப்புச் சொற்கள்\n\nசிங்கப்பூர்", "images": [{"image_url": "https://cassette.sphdigital.com.sg/image/tamilmurasu/f1bf236d87d9c69cd1f7e33e85add7751da6f729cea3e4eb7adc53916db94dbf?w=825", "alt_text": null, "caption": "-"}]}
{"article_url": "https://tamilmurasu.com.sg/tamilnadu/story20210127-60253.html", "site_title": "குளத்தில் விழுந்த 3 குழந்தைகள் சடலமாக மீட்பு", "publish_date": "2021-01-27", "content": "குளத்தில் விழுந்த 3 குழந்தைகள் சடலமாக மீட்பு\n\n27 Jan 2021 - 5:45 am\n\n1\n\nmins read\n\nஇரவு முழுவதும் நடைபெற்ற தேடுதல் வேட்டை. படம்: தமிழக ஊடகம் -\n\nஒரே குடும்­பத்­தைச் சேர்ந்த மூன்று ஆண் குழந்­தை­கள் குளத்­தில் விழுந்து இறந்­தன.\n\nகட­லூர் மாவட்­டம் வேப்­பூரை அடுத்த திருப்­பெ­யர் கிரா­மத்­தைச் சேர்ந்த மணி­கண்­டன்-மல்­லிகா தம்­ப­திக்கு விவே­கன் என்ற மகன் உண்டு. மல்­லி­கா­வின் சகோ­தரி மணி­மே­கலை இலங்­கி­ய­னு­ரில் வசித்து வந்­தார். சில நாள்­க­ளுக்கு முன், தங்­கை­யைப் பார்க்க திருப்­பெ­யர் கிரா­மத்­துக்கு தன் இரட்­டை­யர் மகன்­க­ளான விக்­னேஷ், சர்­வே­சு­டன் மணி­மே­கலை சென்­றி­ருந்­தார்.\n\nதிங்­க­ளன்று மாலை 5 மணி­ய­ள­வில் வீட்­டின் அருகே விளை­யா­டிக்­கொண்­டி­ருந்த விக்­னேஷ், சர்­வேஷ், விவே­கன் ஆகிய மூன்று குழந்­தை­க­ளை­யும் நீண்ட நேர­மா­கி­யும் காண­வில்லை. இது­கு­றித்து வேப்­பூர் காவல் நிலை­யத்­தில் புகார் அளிக்­கப்­பட்­டது.\n\nவீட்­டின் அரு­கில் உள்ள சின்­னேரி குளத்தின் கரை­யில் சிறு­வர்­கள் நடந்து சென்ற கால்­த­டங்­கள் பதிந்து இருப்­ப­தாக போலி­சுக்­குத் தக­வல் கிடைத்­தது. இத­னால், குழந்­தை­கள் குளத்­தில் விழுந்து இருக்­க­லாம் என்­கிற சந்­தே­கத்­தின் தீய­ணைப்பு வீரர்­கள் இர­வி­லேயே தேடு­தல் பணியைத் தொடங்­கி­னார்.\n\nநீண்ட நேரத் தேடு­த­லுக்­குப் பிறகு நள்­ளி­ரவு 12 மணி­ய­ள­வில் விக்­னேஷ், சர்­வேஷ் ஆகி­யோ­ரின் சட­லங்­களை தீய­ணைப்­புப் படை­யி­னர் மீட்­ட­னர்.\n\nவிவே­க­னின் உடல் மட்­டும் கிடைக்­க­வில்லை. இத­னால், கட­லூ­ரி­லி­ருந்து பேரி­டர் மீட்­புக் குழு வர­வ­ழைக்­கப்­பட்­டது.\n\nஅக்­கு­ழு­வி­னர் நேற்று காலை 7 மணி­ய­ள­வில் குளத்­தில் இறங்கி படகு மூலம் தேடி விவே­க­னின் சட­லத்தை மீட்­ட­னர்.\n\nசட­ல­மாக மீட்­கப்­பட்ட மூன்று குழந்­தை­கள் உட­லை­யும் வேப்­பூர் போலிசார் உடற்­கூராய்­வுக்­காக விருத்­தா­ச­லம் அரசு மருத்­து­வ­ம­னைக்கு அனுப்பி வைத்­த­னர்.", "images": [{"image_url": "https://tamilmurasu.com.sg/tamilnadu/story20210127-60253.html?w=825", "alt_text": "0b1cbb8d-f410-424f-9e95-71b644636c53", "caption": "இரவு முழுவதும் நடைபெற்ற தேடுதல் வேட்டை. படம்: தமிழக ஊடகம் -"}]}
{"article_url": "https://tamilmurasu.com.sg/top-news/story20210127-60234.html", "site_title": "கழிவுப்பொருள் நிர்வாக ஊழியர் நலனில் கவனம்", "publish_date": "2021-01-27", "content": "கழிவுப்பொருள் நிர்வாக ஊழியர் நலனில் கவனம்\n\n27 Jan 2021 - 5:45 am\n\n2\n\nmins read\n\nகுழுவின் பரிந்துரைகள் ஏற்றுக்கொள்ளப்பட்டால் 3,000 உள்ளூர்ஊழியர்கள் பலனடைவர் என்று எதிர்பார்க்கப்படுகிறது. கோப்புப்படம் -\n\nகழிவுப்பொருள் நிர்­வாக ஊழியர்களுக்கான படிப்படியான சம்­பள உயர்வு முறையை உரு­வாக்­க புதிய குழு ஒன்று அமைக்கப்பட்டுள்ளது.\n\nஊழி­யர்­க­ளுக்கு இக்­குழு பயிற்­சிப் பாதை ஒன்­றை­யும் நடை­மு­றைப்­ப­டுத்­தும் என்று கூறப்­பட்­டது.\n\nபடிப்­ப­டி­யான சம்­பள உயர்வு முறை மூலம் கழி­வுப்­பொ­ருள் நிர்­வா­கத் துறை­யில் உள்ள குறைந்த ஊதிய ஊழி­யர்­க­ளின் சம்­ப­ளத்தை உயர்த்­து­வ­தி­லும் அவர்­க­ளின் நல்­வாழ்வை மேம்­ப­டுத்­து­வ­தி­லும் புதிய முத்­த­ரப்­புக் குழு­மம் கவ­னம் செலுத்­தும் என மனி­த­வள அமைச்சு நேற்று தெரி­வித்­தது.\n\nஇத்­து­றை­யில் படிப்­ப­டி­யான சம்­பள உயர்வு முறையை அறி­மு­கப்­படுத்­தும் யோச­னையை முதன்­மு­த­லில் தேசிய தொழிற்­சங்க காங்­கி­ரஸ் சென்ற ஆண்டு முன்­வைத்­தது.\n\nஇத்­திட்­டம் நிறை­வே­றி­னால், 3,000 உள்­ளூர் ஊழி­யர்­கள் இதன்­வழி பல­ன­டை­வர் என்று கூறப்­பட்­டது. புதி­தாக அமைக்­கப்­பட்ட குழு­வில் என்­டி­யுசி பிர­தி­நி­தி­கள், முத­லா­ளி­கள், தொழில்­து­றைச் சங்­கங்­கள், வாடிக்­கை­யா­ளர்­கள், அர­சாங்க அதி­கா­ரி­கள் ஆகி­யோர் இடம்­பெறு­வர். இவ்­வாண்டு பிற்­பா­தி­யில் குழு அதன் பரிந்­து­ரை­களை வெளி­யி­டும் என்று அமைச்சு கூறி­யது.\n\nகழி­வுப்­பொ­ருள் துறைக்­கென வேலைப்­ப­யிற்­சிப் பாதை­கள், பயிற்சி பெறு­வ­தற்­கான தகு­தி­கள், சம்­பள அள­வீடு­கள் போன்­ற­வற்­றைக் குழு உரு­வாக்­கும் என அமைச்சு விளக்­கி­யது.\n\nஎன்­டி­யுசி செயல்­பாடு மற்­றும் அணிதிரட்டல் பிரிவின் இயக்குநர் ஃபாமி அலி­மான், சிங்­கப்­பூர் தேசிய முத­லா­ளி­கள் சம்­மே­ள­னத்­தின் கௌர­வத் துணைச் செய­லா­ளர் ஃபிலிக்ஸ் லோ ஆகி­யோர் இக்­கு­ழு­வுக்­குத் தலைமை ஏற்­றுள்­ள­னர்.\n\nசம்­பள உயர்­வைத் திட்­ட­மி­டு­வ­தால் இத்­து­றை­யில் உள்ள ஊழி­யர்­க­ளுக்­கான வேலை முன்­னேற்­றப் பாதை தெளி­வாக அமைந்­திடும். சம்­ப­ளம் உயர வேண்­டு­மா­னால், ஊழி­யர்­கள் தங்­க­ளின் திறன் மேம்­பாட்­டுக்­காக ஏற்படுத்தப்­பட்ட பயிற்­சித்திட்டங்களுக்குச் செல்ல வேண்­டும்.\n\nதற்போது பாது­கா­வல், துப்­பு­ரவு, நிலவனப்புத் துறை­களில் உள்ள சுமார் 80,000 ஊழி­யர்­க­ளுக்­குப் படிப்­ப­டி­யான சம்­பள உயர்வு முறை நடை­மு­றைப்­ப­டுத்­தப்­பட்­டுள்­ளது.\n\nஅதை­ய­டுத்து இதே­போல் அமைக்­கப்­பட்ட குழு ஒன்று மின்­தூக்கி, மின்­ப­டி­கள் துறைக்­கெ­ன செய்­தி­ருந்த பரிந்­து­ரை­களை அர­சாங்­கம் 2018ஆம் ஆண்­டில் ஏற்­றுக்­கொண்­டது. இத்­து­றைக்­கான படிப்­ப­டி­யான சம்­பள உயர்வு முறை 2022ஆம் ஆண்டு முதல் நடப்­புக்கு வரு­கிறது. இனி, ஐந்­தா­வது துறை­யாக கழி­வுப்­பொ­ருள் நிர்­வா­கத்­தில் உள்ள ஊழி­யர்­க­ளுக்கு இந்­தச் சம்­பள உயர்வு முறை விரி­வாக்­கம் காண­லாம்.\n\nபடிப்­ப­டி­யான சம்­பள உயர்வு முறை குறித்து செப்­டம்­பர் மாதம் பேசிய சுகா­தார மூத்த துணை அமைச்­சர் கோ போ கூன், அதை மேலும் விரை­வாக விரி­வு­ப­டுத்­த­வும் அனைத்து துறை­க­ளி­லும் அமல்­ப­டுத்­த­வும் கேட்­டுக்­கொண்­டார்.\n\nஅதையடுத்து இத­ர துறை­களுக்­கும் இது விரிவு­ப­டுத்­தப்­படும் என்று துணைப் பிர­த­மர் ஹெங் அக்­டோ­ப­ரில் தெரி­வித்­தார்.", "images": [{"image_url": "https://tamilmurasu.com.sg/top-news/story20210127-60234.html?w=825", "alt_text": "57980814-1ec8-4003-b650-18f71944a3ec", "caption": "குழுவின் பரிந்துரைகள் ஏற்றுக்கொள்ளப்பட்டால் 3,000 உள்ளூர்ஊழியர்கள் பலனடைவர் என்று எதிர்பார்க்கப்படுகிறது. கோப்புப்படம் -"}]}
{"article_url": "https://tamilmurasu.com.sg/singapore/story20210127-60277.html", "site_title": "சொந்த நாட்டுக்குத் திரும்பினார் பார்தி லியானி; வேலை தேட சிங்கப்பூருக்கு மீண்டும் வரும் எண்ணம் இல்லையாம்", "publish_date": "2021-01-27", "content": "சொந்த நாட்டுக்குத் திரும்பினார் பார்தி லியானி; வேலை தேட சிங்கப்பூருக்கு மீண்டும் வரும் எண்ணம் இல்லையாம்\n\n27 Jan 2021 - 5:24 pm\n\n2\n\nmins read\n\nசுயேச்சை ஆய்வாளரான திருமதி சோக், சாங்கி விமான நிலையத்தில் பார்தியுடன் எடுத்துக்கொண்ட புகைப்படம் ஒன்றையும் நேற்று வெளியிட்டார். இந்தப் படத்தில் இருக்கும் மற்றவர்கள், நீதிமன்றத்தில் பார்தியின் வழக்கு நடைபெற்றபோது அவருக்கு அவர்கள் ஆதரவளித்ததாக நம்பப்படுகிறது. படம்: STEPHII CHOK/FACEBOOK  -\n\nதமது முதலாளியிடம் இருந்து திருடியதாக விதிக்கப்பட்டிருந்த குற்றத்தீர்ப்பு மாற்றி அமைக்கப்பட்டதைத் தொடர்ந்து, முன்னாள் பணிப்பெண்ணான பார்தி லியானி சொந்த நாடான இந்தோனீசியா திரும்பியுள்ளார்.\n\nஅவர் இன்று காலை இந்தோனீசியாவுக்குப் புறப்பட்டதாக திருமதி ஸ்டெஃபனி சோக் என்பவர் வெளியிட்ட ஃபேஸ்புக் பதிவில் தெரிவிக்கப்பட்டது.\n\nசுயேச்சை ஆய்வாளரான திருமதி சோக், சாங்கி விமான நிலையத்தில் பார்தியுடன் எடுத்துக்கொண்ட புகைப்படம் ஒன்றையும் நேற்று வெளியிட்டார். இந்தப் படத்தில் இருக்கும் மற்றவர்கள், நீதிமன்றத்தில் பார்தியின் வழக்கு நடைபெற்றபோது அவருக்கு அவர்கள் ஆதரவளித்ததாக நம்பப்படுகிறது.\n\nமறுபடியும் வேலை தேட சிங்கப்பூர் வருவதற்கான எண்ணம் பார்திக்கு இல்லை என்று ஸ்ட்ரெய்ட்ஸ் டைம்ஸ் நாளிதழிடம் திருமதி சோக் கூறினார். எனினும், கூடுதல் வழக்கு விசாரணைக்குத் தேவைப்பட்டால் பார்தி சிங்கப்பூர் வருவார் என்று திருமதி சோக் சொன்னார்.\n\nதமது முதலாளியிடம் இருந்து திருடியதாக தம் மீது சுமத்தப்பட்டிருந்த குற்றச்சாட்டில் இருந்து பார்தி விடுவிக்கப்பட்டார். இந்த வழக்கு பலதரப்பிலிருந்தும் கவனத்தை ஈர்த்தது. குற்றவியல் நீதித் துறை குறித்து நாடாளுமன்றத்தில் ஒன்பது மணி நேர விவாதத்திற்கு பார்தி வழக்கு வித்திட்டது.\n\nஇந்நிலையில், பார்தி மீது வழக்குடன் தொடர்புடைய அரசாங்க தரப்பு துணை வழக்கறிஞர்கள் இருவர் ஒழுங்குமுறை விசாரணையை எதிர்கொள்கின்றனர். இந்த விசாரணையில் தம்மைப் பிரதிநிதிக்க இரு வழக்கறிஞர்களை பார்தி நியமித்துள்ளார்.\n\n1997ல் பார்தி முதன்முறையாக சிங்கப்பூர் வந்தார். சாங்கி விமான நிலைய குழுமத்தின் முன்னாள் தலைவர் திரு லியூ மன் லியோங்கின் குடும்பத்தார் 2007ல் பார்தியைப் பணியமர்த்தினர்.\n\n2016 அக்டோபர் 28ஆம் தேதி பார்தியை லியூ குடும்பத்தார் பணியில் இருந்து நீக்கினர். தங்களது வீட்டில் இருந்து $34,000க்கு மேல் மதிப்பிலான பொருட்களை பார்தி திருடியதாகக் கூறி போலிசிடம் அவர்கள் புகார் அளித்தனர்.\n\nதமது முதலாளியிடம் இருந்து திருடியதாக பார்தி மீது மாவட்ட நீதிமன்றத்தில் குற்றம் நிரூபிக்கப்பட்டு இருந்தது. ஆனால், உயர் நீதிமன்றத்தில் அவர் மேல்முறையீடு செய்ததைத் தொடர்ந்து தம் மீது சுமத்தப்பட்ட அனைத்து குற்றச்சாட்டுகளில் இருந்தும் கடந்த ஆண்டு பார்தி விடுவிக்கப்பட்டார்.\n\nகுறிப்புச் சொற்கள்\n\nபணிப்பெண்\n\nதிருட்டு\n\nவழக்கு\n\nதொடர்புடைய செய்திகள்\n\nபார்தி லியானியின் வழக்கு: நாடாளுமன்றத்தில் பேச சில்வியா லிம் விண்ணப்பம்\n\n17 Sep 2020\n\n-\n\n5:45 AM\n\nஅரசாங்கத் தரப்பு வழக்கறிஞர்களுக்கு எதிராக புகாரளிக்க பார்தி லியானி முடிவு\n\n15 Oct 2020\n\n-\n\n8:57 PM\n\n'பார்தி லியானி விவகாரத்தில் முறையற்ற ஆதிக்கம் இல்லை'\n\n05 Nov 2020\n\n-\n\n5:45 AM\n\nபணிப்பெண் பார்தி லியானியின் வழக்கு: நாடாளுமன்றத்தில் பேச சில்வியா லிம் புதிய விண்ணப்பம்\n\n22 Oct 2020\n\n-\n\n5:45 AM\n\nபார்தி லியானி புகார்: அரசு தரப்பு வழக்கறிஞர்களை விசாரிக்க அனுமதி\n\n24 Oct 2020\n\n-\n\n9:12 AM", "images": [{"image_url": "https://cassette.sphdigital.com.sg/image/tamilmurasu/52c6ab3143d8c35a31eeb650a282d23b8c0773ab9f4fd3e38d816233e12ec07d?w=825", "alt_text": "9b4e7a67-c8b0-484b-98c4-97b3bd83caa6", "caption": "சுயேச்சை ஆய்வாளரான திருமதி சோக், சாங்கி விமான நிலையத்தில் பார்தியுடன் எடுத்துக்கொண்ட புகைப்படம் ஒன்றையும் நேற்று வெளியிட்டார். இந்தப் படத்தில் இருக்கும் மற்றவர்கள், நீதிமன்றத்தில் பார்தியின் வழக்கு நடைபெற்றபோது அவருக்கு அவர்கள் ஆதரவளித்ததாக நம்பப்படுகிறது. படம்: STEPHII CHOK/FACEBOOK  -"}, {"image_url": "https://cassette.sphdigital.com.sg/image/tamilmurasu/c87e225a9b880d406d706f6749653d5edb21624c12ecd07405fc4b635071e4b0?w=235", "alt_text": "படங்கள்: GOV.SG, ST FILE", "caption": null}, {"image_url": "https://cassette.sphdigital.com.sg/image/tamilmurasu/a768b87d239668238001510b68471383e1284a8e8ac508ff1c5da91f08c370f4?w=235", "alt_text": "தமது வழக்கறிஞர் பால்சந்தானியுடன் திருவாட்டி பார்தி லியானி (வலது). கோப்புப்படம்: ஸ்ட்ரெய்ட்ஸ் டைம்ஸ்", "caption": null}, {"image_url": "https://cassette.sphdigital.com.sg/image/tamilmurasu/bf4b29486a3aa93341bf6244f852d0e1ac5033366af2ffcc18a9a39ab2d20105?w=235", "alt_text": "பார்தி லியானி (இடது) திருடியதாக திரு லியூ (வலது) குற்றம் சாட்டினார். படம்: ஸ்ட்ரெய்ட்ஸ் டைம்ஸ்", "caption": null}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/2063e09768e1107d7c19fc4ebb87d51045d6d5341b194d40c822f68f2b1425c2?w=235", "alt_text": null, "caption": null}]}
{"article_url": "https://tamilmurasu.com.sg/tamilnadu/story20210127-60273.html", "site_title": "ஜெயலலிதாவின் நினைவிடத்தை திறந்து வைத்தார் தமிழக முதல்வர்; மெரினாவில் அலைமோதிய தொண்டர்கள் கூட்டம்", "publish_date": "2021-01-27", "content": "ஜெயலலிதாவின் நினைவிடத்தை திறந்து வைத்தார் தமிழக முதல்வர்; மெரினாவில் அலைமோதிய தொண்டர்கள் கூட்டம்\n\n27 Jan 2021 - 4:07 pm\n\n1\n\nmins read\n\nமறைந்த ஜெயலலிதாவின் நினைவிடத்தைப் பார்க்க குவிந்த அதிமுக தொண்டர்கள். படங்கள்: ஊடகம் -\n\n1\n\nof\n\n2\n\nமறைந்த ஜெயலலிதாவின் நினைவிடத்தைப் பார்க்க குவிந்த அதிமுக தொண்டர்கள். படங்கள்: ஊடகம் -\n\n1\n\nof\n\n2\n\nமறைந்த ஜெயலலிதாவின் நினைவிடத்தைப் பார்க்க குவிந்த அதிமுக தொண்டர்கள். படங்கள்: ஊடகம் -\n\n1\n\nof\n\n2\n\nமறைந்த ஜெயலலிதாவின் நினைவிடத்தைப் பார்க்க குவிந்த அதிமுக தொண்டர்கள். படங்கள்: ஊடகம் -\n\n1\n\nof\n\n2\n\nமறைந்த ஜெயலலிதாவின் நினைவிடத்தைப் பார்க்க குவிந்த அதிமுக தொண்டர்கள். படங்கள்: ஊடகம் -\n\n1\n\nof\n\n2\n\nசென்னை மெரினா கடற்கரையில் தமிழகத்தின் முன்னாள் முதல்வர் ஜெயலலிதாவின் நினைவிடத்தை தற்போதைய முதல்வர் எடப்பாடி பழனிசாமி இன்று (ஜனவரி 27) திறந்து வைத்தார்.\n\nசென்னையில் கடந்த 2016ஆம் ஆண்டு டிசம்பர் 5ஆம் தேதி மறைந்த ஜெயலலிதாவின் உடல், மெரினா கடற்கரை ஓரத்தில் எம்ஜிஆரின் சமாதி அருகே அடக்கம் செய்யப்பட்டது.\n\nஅந்த இடத்தில் ஜெயலலிதாவின் நினைவிடம் கட்ட தமிழக அரசு முடிவு செய்து நிதியை ஒதுக்கியது. ஈராண்டுகளாக நடைபெற்று வந்த கட்டுமானப் பணிகள் முடிவுற்றதையடுத்து, இன்று காலை 11 மணியளவில் தமிழக முதல்வர் எடப்பாடி பழனிசாமி அதை ரிப்பன் வெட்டி திறந்து வைத்தார். ஜெயலலிதா நினைவிடம் தொடர்பான கல்வெட்டையும் அப்போது அவர் திறந்து வைத்தார்.\n\nஇந்த நிகழ்வை ஒட்டி மெரினா கடற்கரையில் ஆயிரக்கணக்கான அதிமுக தொண்டர்கள் குவிந்துள்ளனர்.\n\nஜெயலலிதா நினைவிடத்தில் மலர் வளையம் வைத்து முதலமைச்சர் எடப்பாடி பழனிசாமி, துணை முதலமைச்சர் ஓ.பன்னீர்செல்வம் மரியாதை செலுத்தினர். அமைச்சர்கள், அதிமுக மூத்த நிர்வாகிகள் மலர் தூவி மரியாதை செலுத்தினர்.\n\nஜெயலலிதா நினைவிடம் திறக்கப்பட்டதையடுத்து அதிமுக தொண்டர்கள் மகிழ்ச்சியில் ஆரவாரம் செய்தனர்.\n\nகுறிப்புச் சொற்கள்\n\nஜெயலலிதா\n\nநினைவிடம்\n\nஎடப்பாடி பழனிசாமி", "images": [{"image_url": "https://cassette.sphdigital.com.sg/image/tamilmurasu/cd4b480eaea9296f191e7b76b68ee7d4311876ed33028dd5848144cc79d11a90?w=825", "alt_text": "4ac70e09-4b02-4317-b8e6-2d7260813c21", "caption": "மறைந்த ஜெயலலிதாவின் நினைவிடத்தைப் பார்க்க குவிந்த அதிமுக தொண்டர்கள். படங்கள்: ஊடகம் - 1 of 2"}, {"image_url": "https://cassette.sphdigital.com.sg/image/tamilmurasu/d7d2aa2d3d4d901bbbeb9d1b1daca3b672d94f1a502b4acf3d1aa4510981d72e?w=825", "alt_text": "6b912b84-7697-4591-8085-2960d20c197b", "caption": "மறைந்த ஜெயலலிதாவின் நினைவிடத்தைப் பார்க்க குவிந்த அதிமுக தொண்டர்கள். படங்கள்: ஊடகம் - 1 of 2"}]}
{"article_url": "https://tamilmurasu.com.sg/cinema/story20210127-60272.html", "site_title": "தீபாவளிக்கு வெளியாகும் ரஜினியின் 'அண்ணாத்த'", "publish_date": "2021-01-27", "content": "தீபாவளிக்கு வெளியாகும் ரஜினியின் 'அண்ணாத்த'\n\n27 Jan 2021 - 5:45 am\n\n2\n\nmins read\n\nநடிகர் ரஜினிகாந்த். -\n\nரஜினி தீவிர அர­சி­ய­லில் ஈடு­ப­டா­விட்­டா­லும் தொடர்ந்து திரைப்­ப­டங்­க­ளி­லா­வது நடிக்­க­வேண்­டும் என்­பதே தீவிர ரசி­கர்­க­ளின் விருப்­ப­மாக உள்­ளது.\n\nஇந்­நி­லை­யில் 'அண்­ணாத்த' படத்­தின் வெளி­யீட்­டுத் தேதியை அறி­வித்­துள்­ள­னர்.\n\nசில வாரங்­களுக்கு முன்பு இப்­ப­டத்­தின் படப்­பி­டிப்பு தீவி­ர­மாக நடை­பெற்று வந்­தது. கிட்­டத்­தட்ட எழு­பது விழுக்­காடு படப்­பி­டிப்பை முடித்­தி­ருந்த நிலை­யில் மீண்­டும் கொரோனா கிரு­மித்­தொற்று விவ­கா­ரத்­தால் படப் பணி­கள் நின்று போயின.\n\nஹைத­ரா­பாத்­தில் இருந்து சென்னை திரும்­பி­னார் ரஜினி. இந்­நி­லை­யில் அர­சி­யல் பிரவே சத்­தைக் கைவிட்­ட­தால் வெகு விரை­வில் படப்­பி­டிப்­பை துவங்­க­லாம் என ரஜினி தரப்­பில் தெரி­விக்­கப்­பட்­டுள்­ள­தாம்.\n\nஇத­னால் அதற்­கான வேலை­ க­ளைத் தயா­ரிப்­புத் தரப்­பான 'சன் பிக்­சர்ஸ்' நிறு­வ­னம் மேற்­கொண்­டுள்­ளது. இந்­தாண்டு தீபா­வ­ளியை ஒட்டி நவம்­பர் 4ஆம் தேதி 'அண்­ணாத்த' வெளி­யா­கும் என அதிகா­ர­பூர்­வ­மாக அறி­விக்­கப்பட்டு உள்ளது. இத­னால் ரஜினி ரசி­கர்­கள் உற்­சா­க­ம­டைந்­துள்­ள­னர்.\n\nஇதற்­கி­டையே லோகேஷ் கன­க­ராஜ் இயக்­கத்­தில கமல்­ஹா­சன் நடிக்க உள்ள 'விக்­ரம்' பட­மும் எதிர்­வ­ரும் தீபா­வளி அன்று வெளி­யா­கும் என எதிர்­பார்க்­கப்­ப­டு­கிறது.\n\nதமி­ழக சட்­டப்­பே­ர­வைத் தேர்­தல் முடி­வ­டைந்த கையோடு இப்­ப­டத்­தில் தீவிர கவ­னம் செலுத்த கமல்­ஹா­சன் திட்­ட­மிட்­டுள்­ள­தா­கக் கூறப்­ப­டு­கிறது.\n\nஇதற்­கி­டையே 'அண்­ணாத்த' படத்­தில் ரஜி­னி­யின் வழக்­க­மான அதி­ரடி வச­னங்­கள் இடம்­பெ­றாது என்று வெளி­யான தக­வல் உண்மை அல்ல என்று கூறப்­ப­டு­கிறது.\n\nஅர­சி­யல் பிர­வே­சம் இல்­லா­விட்­டா­லும் சமூ­கப் பிரச்­சி­னை­களை மையப்­ப­டுத்தி கருத்து சொல்­வது தமது கடமை என்று அவர் நினைப்­ப­தா­க­வும் அதற்­கேற்ற சில வச­னங்­களை சேர்க்­கு­மா­றும் இயக்­கு­நர் சிவா­வி­டம் அவர் கூறி­ய­தா­கத் தெரி­கிறது. அந்த வச­னங்­கள் யாரை­யும் தாக்­காத வகை­யில் பொது­வா­ன­தாக இருக்­கும் என்­றும் கூறப்­ப­டு­கிறது.", "images": [{"image_url": "https://cassette.sphdigital.com.sg/image/tamilmurasu/a9b78a2164727b80f31493ca433279a85f2ce436441f2d4583b871231bde45fc?w=825", "alt_text": "b3749ae3-9838-4314-a112-60a0e7d9b379", "caption": "நடிகர் ரஜினிகாந்த். -"}]}
{"article_url": "https://tamilmurasu.com.sg/top-news/story20210127-60276.html", "site_title": "ஷெங் சியோங் நிறுவன ஊழியர்களுக்கு 16 மாத சம்பளம் வரை போனஸ்", "publish_date": "2021-01-27", "content": "ஷெங் சியோங் நிறுவன ஊழியர்களுக்கு 16 மாத சம்பளம் வரை போனஸ்\n\n27 Jan 2021 - 5:17 pm\n\n2\n\nmins read\n\nஷெங் சியோங் ஊழியர்கள், 2020ஆம் ஆண்டுக்கான வருடாந்தர சம்பள நிரப்புத்தொகை (AWS) உட்பட மொத்தம் 16 மாத ஊதியம் வரையிலான தொகையை போனசாக (ஊக்கத் தொகை) பெற உள்ளனர். படம்: பெரித்தா ஹரியான் -\n\nஷெங் சியோங் ஊழியர்கள், 2020ஆம் ஆண்டுக்கான வருடாந்தர சம்பள நிரப்புத்தொகை (AWS) உட்பட மொத்தம் 16 மாத ஊதியம் வரையிலான தொகையை போனசாக (ஊக்கத் தொகை) பெற உள்ளனர்.\n\nமாறுபடும் ஊக்கத்தொகையை (variable bonus) அந்த நிறுவனத்தின் லாபத்தில் 20 விழுக்காடாக (வரிக்கு முன்பு) உயர்த்தி இருப்பதாக இன்று தெரிவிக்கப்பட்டது.\n\nஊழியர்களுக்கு அந்த நிறுவனம் கடந்த வாரம் அனுப்பிய செய்தியில், \"கடந்த ஆண்டுகளைவிட மிக மிக சிறப்பாகச் செயல்பட்டதை,\" அங்கீகரிக்கும் விதமாக இந்த மாபெரும் ஊக்கத்தொகை வழங்கப்படுவதாகத் தெரிவிக்கப்பட்டது. கொவிட்-19 சூழல் காரணமாக கடைகளில் விற்பனை அதிகரித்தது குறிப்பிடத்தக்கது.\n\nதகுதி பெற்ற பகுதி நேர ஊழியர்களுக்கு 4.68 மாத சம்பளம் (AWS உட்பட) முதல் துணை மேலாளர்கள் மற்றும் அதற்கு மேற்பட்ட பதவியில் உள்ளவர்களுக்கு 15.72 மாத சம்பளம் வரை போனஸ் வழங்கப்பட உள்ளது.\n\nஇந்த ஊக்கத்தொகையின் ஒரு பகுதி கடந்த ஆண்டில் வழங்கப்பட்ட நிலையில், எஞ்சிய தொகை மார்ச் 2021ல் வழங்கப்படும்.\n\nகடந்த ஆண்டுக்கான முழுமையான வரவு செலவு கணக்கை ஷெங் சியோங் இன்னும் வெளியிடவில்லை.\n\nகடந்த ஆண்டு செப்டம்பர் மாதம் 30ஆம் தேதியுடன் முடிவடைந்த 9 மாத காலத்தில் அந்த நிறுவனத்தின் லாபம், 2019ஆம் ஆண்டுடன் ஒப்பிடுகையில், 83.3 விழுக்காடு, அதாவது $107 மில்லியன் அதிகரித்தது. அதன் வருமானம் 44.6% அதிகரித்து $1.07 பில்லியன் ஆனது.\n\nகொவிட்-19 பரவலைக் கட்டுப்படுத்தும் நோக்கில் இங்கு எடுக்கப்பட்ட நடவடிக்கைகளால் பெரும்பாலான சிங்கப்பூர்வாசிகள் வீட்டுக்குத் தேவையான பொருள்களை வாங்கிக் குவித்ததுடன், வீடுகளிலேயே சமைக்கவும் செய்தனர். தற்போது வீட்டிலிருந்தே வேலை செய்யும் போக்கு தொடர்வதை அடுத்து, ஷெங் சியோங்கில் விற்பனை தொடர்ந்து வலுவடைந்தது குறிப்பிடத்தக்கது.\n\nதொடர்புடைய செய்திகள்\n\n\"ஷெங் சியோங் அதிர்ஷ்டக் குலுக்கலில்\" ஹுவாவெய் கைபேசி கிடைத்ததா? அது ஒரு மோசடி\n\n30 Aug 2019\n\n-\n\n3:16 PM\n\nகொவிட்-19 நோயாளிகள் ஷெங் சியோங், ஃபேர்பிரைஸ் கடைகளுக்குச் சென்றனர்; புதிய கிருமித்தொற்று குழுமம் ஒன்று அறிவிப்பு\n\n23 Jun 2020\n\n-\n\n12:24 PM", "images": [{"image_url": "https://cassette.sphdigital.com.sg/image/tamilmurasu/20acef8ae8b30216676cfd1d68940127c854c2bbf35b59c9795e41b1757c1000?w=825", "alt_text": "39772cf6-d518-4c8a-af0c-36df3b272561", "caption": "ஷெங் சியோங் ஊழியர்கள், 2020ஆம் ஆண்டுக்கான வருடாந்தர சம்பள நிரப்புத்தொகை (AWS) உட்பட மொத்தம் 16 மாத ஊதியம் வரையிலான தொகையை போனசாக (ஊக்கத் தொகை) பெற உள்ளனர். படம்: பெரித்தா ஹரியான் -"}, {"image_url": "https://cassette.sphdigital.com.sg/image/tamilmurasu/002f71d204285e70ea7c8b5b4012909ac7518a28b250d44ef65821be0553bd34?w=235", "alt_text": null, "caption": null}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": "வேலை அனுமதிச் சீட்டு கொண்ட 33 வயது இந்திய நாட்டவரான அவருக்கு கிருமித்தொற்று அறிகுறி ஏதுமில்லை. அத்தியாவசியச் சேவைகளில் ஈடுபடுவோருக்கு அரசாங்கம் செய்யும் முன்னெச்சரிக்கை பரிசோதனைகளில் மூன்றாமவருக்கு கிருமித்தொற்று உறுதி செய்யப்பட்டது. படம்: ஸ்ட்ரெய்ட்ஸ் டைம்ஸ்", "caption": null}]}
{"article_url": "https://tamilmurasu.com.sg/india/story20210127-60274.html", "site_title": "4 ஆண்டுகள் சிறைத் தண்டனை முடிந்து விடுதலையானார் சசிகலா", "publish_date": "2021-01-27", "content": "4 ஆண்டுகள் சிறைத் தண்டனை முடிந்து விடுதலையானார் சசிகலா\n\n27 Jan 2021 - 4:12 pm\n\n1\n\nmins read\n\nபெங்களூருவின் விக்டோரியா அரசு மருத்துவமனையில் சசிகலா தொடர்ந்து சிகிச்சை பெற்று வருகிறார். படம்: ஊடகம் -\n\n1\n\nof\n\n2\n\nபெங்களூருவின் விக்டோரியா அரசு மருத்துவமனையில் சசிகலா தொடர்ந்து சிகிச்சை பெற்று வருகிறார். படம்: ஊடகம் -\n\n1\n\nof\n\n2\n\nபெங்களூருவின் விக்டோரியா அரசு மருத்துவமனையில் சசிகலா தொடர்ந்து சிகிச்சை பெற்று வருகிறார். படம்: ஊடகம் -\n\n1\n\nof\n\n2\n\nபெங்களூருவின் விக்டோரியா அரசு மருத்துவமனையில் சசிகலா தொடர்ந்து சிகிச்சை பெற்று வருகிறார். படம்: ஊடகம் -\n\n1\n\nof\n\n2\n\nபெங்களூருவின் விக்டோரியா அரசு மருத்துவமனையில் சசிகலா தொடர்ந்து சிகிச்சை பெற்று வருகிறார். படம்: ஊடகம் -\n\n1\n\nof\n\n2\n\nசொத்துக் குவிப்பு வழக்கில் 4 ஆண்டுகள் சிறைத் தண்டனை பெற்று பெங்களூரு பரப்பன அக்ரஹாரா சிறையில் இருந்த சசிகலா இன்று அதிகாரபூர்வமாக விடுதலை செய்யப்பட்டார்.\n\nசிறையில் இருந்து விடுதலை ஆனதற்கான உத்தரவு மருத்துவமனையில் சசிகலாவிடம் வழங்கப்பட்டது.\n\nகடந்த வாரத்தில் அவர் கொரோனாவால் பாதிக்கப்பட்டதால் பெங்களூரு அரசு மருத்துவமனையில் சிகிச்சை பெற்று வருகிறார். கொரோனா பாதிப்புகள் முற்றிலுமாக நீங்கிவிட்ட நிலையில், சாதாரண வார்டுக்கு மாற்றப்பட்ட சசிகலாவுக்கு தொடர்ந்து சிகிச்சை அளிக்கப்படுகிறது.\n\nசிறைவாசம் முடிந்தாலும் சசிகலா விக்டோரியா அரசு மருத்துவமனையில் தொடர்ந்து சிகிச்சை பெறுவார். சசிகலா சிகிச்சை பெறும் மருத்துவமனையில் டிடிவி தினகரன், வழக்கறிஞர் செந்தூர் பாண்டியன் ஆகியோர் உடன் இருக்கின்றனர்.\n\nசசிகலாவின் ஆதரவாளர்கள் மருத்துவமனைக்கு வெளியே குவிந்தனர். அவர்களைக் கட்டுப்படுத்த போலிசார் பணியில் ஈடுபட்டிருந்தனர்.\n\nகுறிப்புச் சொற்கள்\n\nசிகிச்சை", "images": [{"image_url": "https://cassette.sphdigital.com.sg/image/tamilmurasu/983af90d6e0e7aa53361742ac31aa065bc85edfa015fd4de1819661a5de699a1?w=825", "alt_text": "995211ef-4d17-447d-93cf-3a445d6f6e32", "caption": "பெங்களூருவின் விக்டோரியா அரசு மருத்துவமனையில் சசிகலா தொடர்ந்து சிகிச்சை பெற்று வருகிறார். படம்: ஊடகம் - 1 of 2"}, {"image_url": "https://cassette.sphdigital.com.sg/image/tamilmurasu/860fb52a28769ce350f12b57a01dbe0413085cb55b7c40c51357105d4ed61c4d?w=825", "alt_text": "7fa6809a-676b-428c-8446-a7650fa17ca2", "caption": "பெங்களூருவின் விக்டோரியா அரசு மருத்துவமனையில் சசிகலா தொடர்ந்து சிகிச்சை பெற்று வருகிறார். படம்: ஊடகம் - 1 of 2"}]}
{"article_url": "https://tamilmurasu.com.sg/tamilnadu/story20210127-60255.html", "site_title": "கூட்டணியின் முதல்வர் வேட்பாளர் ஸ்டாலின்: ராகுல் அறிவிப்பு", "publish_date": "2021-01-27", "content": "கூட்டணியின் முதல்வர் வேட்பாளர் ஸ்டாலின்: ராகுல் அறிவிப்பு\n\n27 Jan 2021 - 5:45 am\n\n1\n\nmins read\n\nபடம்: ஊடகம் -\n\nவர­வி­ருக்­கும் சட்­ட­மன்­றத் தேர்­த­லில் திமு­க­வு­டன் காங்­கி­ரஸ் கூட்­டணி அமைத்­துப் போட்­டி­யி­டும் என்­றும் கூட்­ட­ணி­யின் முதல்­வர் வேட்­பா­ளர் மு.க. ஸ்டா­லின் என்­றும் ராகுல் காந்தி அறி­வித்­துள்­ளார்.\n\nமூன்று நாள் தேர்­தல் பிர­சா­ரம் செய்­வ­தற்­காக தமி­ழ­கம் வந்த ராகுல், கோவை, ஈரோடு, திருப்­பூர், கரூர் மாவட்­டங்­களில் சுற்­றுப்­ப­ய­ணம் மேற்­கொண்­டார். இறுதி நாளான திங்­கட்­கி­ழமை (நேற்று முன்­தி­னம்) கரூ­ரில் பிர­சா­ரம் செய்த பின்­னர் அர­வக்­கு­றிச்­சி­யில் செய்­தி­யா­ளர்­களைச் சந்­தித்­துப் பேசினார் அவர்.\n\nஅப்­போது, \"திமுக-காங்­கி­ரஸ் கூட்­ட­ணி­யில் மு.க.ஸ்டா­லினை முதல்­வர் வேட்­பா­ள­ராக ஏற்­கி­றோம். காங்­கி­ரஸ்-திமுக உறவு வலு­வாக உள்­ளது. திமு­க­வு­டன் நல்­லு­றவு தொடர்­கிறது,\" என்­றார். மேலும், மு.க.ஸ்டா­லின் மீதும் மறைந்த திமுக தலை­வர் கரு­ணா­நிதி மீதும் தாம் மிகுந்த மரி­யாதை வைத்­துள்­ள­தா­க­வும் ராகுல் கூறி­னார்.\n\nஇந்­நி­லை­யில், ராகு­லின் அறி­விப்பை வர­வேற்று திமுக தலைமை டுவிட்­டர் பதிவு ஒன்றை வெளி­யிட்­டுள்­ளது.\n\n\"தமி­ழ­கத்­தில் எங்­கள் கூட்­ட­ணி­யின் முதல்­வர் வேட்­பா­ளர் ஸ்டா­லின்,\" என ராகுல் பேசிய செய்­தியை அந்த டுவிட்­ட­ரில் திமுக இணைத்­துள்­ளது. இரு­த­ரப்­பி­லும் நிகழ்ந்­துள்ள சம்­ப­வங்­க­ளால் தமி­ழ­கத்­தில் திமுக, காங்­கி­ரஸ் கூட்­டணி உறு­தி­யாகி உள்­ள­தா­கத் தெரி­கிறது.", "images": [{"image_url": "https://cassette.sphdigital.com.sg/image/tamilmurasu/76c884ecea6ababeb75bec8167511b8c3521615cb14fb8ddd3b087914c5401c8?w=825", "alt_text": "6e483018-0f10-4799-b0b6-e203ac87df86", "caption": "படம்: ஊடகம் -"}]}
{"article_url": "https://tamilmurasu.com.sg/world/story20210126-60223.html", "site_title": "மலேசியப் பிரதமருக்கு எதிராக வழக்கு தொடுத்திருக்கிறார் அன்வார்", "publish_date": "2021-01-26", "content": "மலேசியப் பிரதமருக்கு எதிராக வழக்கு தொடுத்திருக்கிறார் அன்வார்\n\n26 Jan 2021 - 7:30 pm\n\n2\n\nmins read\n\nமலேசிய அரசாங்கத்திற்கு எதிராகவும் பிரதமர் முகைதீன் யாசினுக்கு (வலது) எதிராகவும் எதிர்க்கட்சித் தலைவர் அன்வார் இப்ராகிம் (இடது) நீதிமன்றத்தில் வழக்கு தொடுத்து இருக்கிறார். படங்கள்: ராய்ட்டர்ஸ் -\n\nமலேசிய அரசாங்கத்திற்கு எதிராகவும் பிரதமர் முகைதீன் யாசினுக்கு எதிராகவும் எதிர்க்கட்சித் தலைவர் அன்வார் இப்ராகிம் நீதிமன்றத்தில் வழக்கு தொடுத்து இருக்கிறார்.\n\nநாட்டில் அவசரநிலை நடப்பில் இருக்கும்போது நாடாளுமன்ற நடவடிக்கைகளை நிறுத்தி வைக்கும்படி மாமன்னருக்கு பிரதமர் முகைதீன் ஆலோசனை அளித்தது சட்டவிரோதமானது என்று நீதிமன்றம் அறிவிக்க வேண்டும் என்று திரு அன்வார் தமது மனுவில் கோரியுள்ளார்.\n\nநீதித்துறை மறுஆய்வு கோரும் அம்மனு கோலாலம்பூர் உயர் நீதிமன்றத்தில் நேற்று தாக்கல் செய்யப்பட்டதாக ஜனநாயகச் செயல் கட்சியின் சட்டப் பிரிவுத் தலைவரும் வழக்கறிஞருமான ராம்கர்ப்பால் சிங் தெரிவித்தார்.\n\n\"அந்த மனு அவசரநிலை பிறப்பிக்கப்பட்டதை எதிர்த்து தொடுக்கப்படவில்லை. ஆனால், அவசரநிலை நடப்பிலிருக்கும்போது நாடாளுமன்ற நடவடிக்கைகளைத் தற்காலிகமாக நிறுத்தி வைக்கும்படி மாமன்னருக்கு பிரதமர் ஆலோசனை அளித்தது சட்டத்திற்கு எதிரானது என்று அம்மனுவில் வலியுறுத்தப்பட்டுள்ளது,\" என்று திரு ராம்கர்ப்பால் சிங் விளக்கமாக எடுத்துரைத்தார்.\n\nஅம்மனுவை உயர் நீதிமன்றம் விரைவில் விசாரணைக்கு எடுத்துக்கொள்ளும் என்றும் அவர் நம்பிக்கை தெரிவித்தார்.\n\nமலேசியாவில் கொவிட்-19 தொற்றால் இதுவரை ஏறக்குறைய 700 பேர் உயிரிழந்துவிட்டனர். இதையடுத்து, அந்நோய்ப் பரவலுக்கு எதிரான போராட்டத்தை முடுக்கிவிடும் விதமாக மலேசியாவில் இம்மாதம் 12ஆம் தேதி அவசரநிலை அறிவிக்கப்பட்டது.\n\nஇதையடுத்து, அவசரநிலை பிறப்பிக்கப்பட்டதை எதிர்த்து நீதிமன்றத்தை நாட எதிர்க்கட்சிகள் திட்டமிட்டு வருவதாகப் பத்து நாள்களுக்குமுன் திரு அன்வார் கூறியிருந்தார்.\n\nதிரு முகைதீனின் பெரிக்காத்தான் கூட்டணி அரசாங்கம் ஆட்சிப் பொறுப்பில் நீடிக்க வேண்டும் என்பதற்காக அதிகாரத்தைத் தவறாகப் பயன்படுத்தி இருப்பதாகவும் அவர் குறிப்பிட்டார்.\n\nஇன்று மலேசியாவில் 3,585 பேருக்கு கிருமித்தொற்று உறுதி செய்யப்பட்டது; 11 பேர் உயிரிழந்தனர். அங்கு இதுவரை 190,434 பேருக்கு தொற்று உறுதி செய்யப்பட்டுள்ள நிலையில், உயிரிழந்தோர் எண்ணிக்கை 700 ஆகியுள்ளது.\n\nகுறிப்புச் சொற்கள்\n\nமலேசியா\n\nஅவசரநிலை\n\nஅன்வார்\n\nபிரதமர்\n\nவழக்கு\n\nதொடர்புடைய செய்திகள்\n\nஅவசரநிலை பிரகடனம் குறித்து மலேசிய பிரதமர்: ஊரடங்கு இல்லை; ராணுவ ஆட்சி இல்லை; தேர்தலும் இல்லை\n\n12 Jan 2021\n\n-\n\n6:00 PM\n\nமலேசியாவில் அவசரநிலை பிரகடனம்; கடுமையான கொவிட்-19 நெருக்கடி நிலையால் மாமன்னர் அனுமதி\n\n12 Jan 2021\n\n-\n\n4:52 PM", "images": [{"image_url": "https://cassette.sphdigital.com.sg/image/tamilmurasu/c08a1f65bba50e5057ce92d4f638e6b8e92ea4ed8421de98c79e8809e8f313ce?w=825", "alt_text": "25eb063f-026e-4f6e-8f90-092b76fb74a8", "caption": "மலேசிய அரசாங்கத்திற்கு எதிராகவும் பிரதமர் முகைதீன் யாசினுக்கு (வலது) எதிராகவும் எதிர்க்கட்சித் தலைவர் அன்வார் இப்ராகிம் (இடது) நீதிமன்றத்தில் வழக்கு தொடுத்து இருக்கிறார். படங்கள்: ராய்ட்டர்ஸ் -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": "மலேசியாவில் மோசமாகப் பரவும் கொரோனா பரவலைக் கட்டுக்குள் கொண்டுவரும் நோக்கில் அவசரநிலை பிரகடனப்படுத்தப்பட்டுள்ள நிலையில், அங்கு ஊரடங்கோ, ராணுவ ஆட்சியோ இல்லை என நாட்டு மக்களுக்கு உறுதி அளித்துள்ளார் பிரதமர் முகைதீன் யாசின்.  படம்: SCREENGRAB FROM RTM/FACEBOOK ", "caption": null}]}
{"article_url": "https://tamilmurasu.com.sg/india/story20210127-60258.html", "site_title": "கொரோனாவுக்கு மத்தியிலும் களைகட்டியது குடியரசு தினம்", "publish_date": "2021-01-27", "content": "கொரோனாவுக்கு மத்தியிலும் களைகட்டியது குடியரசு தினம்\n\n27 Jan 2021 - 5:45 am\n\n2\n\nmins read\n\nஅணிவகுப்பில் மயிலாட்டம் ஆடியபடி சென்ற நடனக்கலைஞர்கள். படம்: ஏஎஃப்பி -\n\nஇந்தியாவின் 72வது குடி­ய­ரசு தினம் நேற்று கொண்­டா­டப்­பட்­டது. கொரோனா விவ­கா­ரம் கார­ண­மாக சுமார் நான்­கா­யி­ரம் பார்­வை­யா­ளர்­கள் மட்­டுமே குடி­ய­ரசு தின நிகழ்ச்­சி­களை நேரில் காண அனு­ம­திக்­கப்­பட்­ட­னர்.\n\nநாட்­டில் அர­சி­யல் அமைப்­புச் சட்­டம் அமல்­ப­டுத்­தப்­பட்­டதை நினை­வு­கூ­ரும் வகை­யில் குடி­ய­ரசு தினம் கொண்­டா­டப்­ப­டு­கிறது. இந்­நி­லை­யில் 1966ஆம் ஆண்டுக்குப் பிறகு முதன்­மு­றை­யாக வெளி­நாட்டு சிறப்பு விருந்­தி­னர்­கள் பங்­கேற்பின்றி இந்த ஆண்டு குடி­ய­ரசு தின அணி­வ­குப்பு நடை­பெற்­றது.\n\nபுது­டெல்­லி­யில் உள்ள ராஜ­பா­தை­யில் 8.5 கிலோ மீட்­டர் தூரத்­துக்கு இந்த அணி­வ­குப்பு நடத்­தப்­ப­டு­வது வழக்­கம். இம்­முறை அது 3.5 கிலோ மீட்­டர் தூரத்­துக்கு மட்­டுமே நடத்­தப்­பட்­டது.\n\nமுப்­ப­டை­க­ளின் அணி­வ­குப்பு மரி­யா­தையை ஏற்­றுக்­கொண்ட அதி­பர் ராம்­நாத் கோவிந்த் அந்­நி­கழ்­வில் உரை­யாற்­றி­னார். அணி­வ­குப்­பில் மாமல்­ல­பு­ரம் கடற்­கரை கோவிலை சித்­தி­ரிக்­கும் தமி­ழக அலங்­கார வாக­னம் இடம்­பெற்­றது.\n\nநிகழ்­வில் பங்­கேற்ற மற்ற வாக­னங்­கள் பல்­வேறு மாநி­லங்­க­ளின் கலை, கலா­சா­ரத்தை வெளிக்­காட்­டும் வகை­யில் இருந்­தன. பல்­ல­வர்­க­ளின் பெரு­மை­யைப் பறை­சாற்­றும் மாமல்­ல­பு­ரம் கடற்­க­ரைக் கோயி­லின் மாதிரி அடங்­கிய வாக­னத்­து­டன் 'பாருக்­குள்ளே நல்ல நாடு எங்­கள் பார­த­நாடு' என்ற பாடல் ஒலிக்க நட­னக் கலை­ஞர்­கள் அதற்­கேற்ப நட­ன­மா­டி­னர். மேலும் மயி­லாட்­டம், ஒயி­லாட்­டம் உள்­ளிட்ட நட­னங்­களும் இடம்­பெற்­றன. அமர்­நாத் கோவில் அலங்­கா­ரத்­து­டன் பங்­கேற்ற வாக­னம் அனை­வ­ரது கவ­னத்­தை­யும் கவர்ந்­தது.\n\nவிழா­வில் 21 குண்­டு­கள் முழங்க தேசி­ய­கீ­தம் இசைக்­கப்­பட தேசி­யக்­கொ­டியை ஏற்றி வைத்து வணக்­கம் செலுத்­தி­னார் அதி­பர் ராம்­நாத் கோவிந்த். பின்­னர் உரை­யாற்­றிய அவர், என்ன விலை கொடுத்­தா­வது நாட்­டின் நலன்­கள் பாது­காக்­கப்­படும் என்­றார். இந்­தியா எப்­போ­தும் அமை­தி­யைத்­தான் விரும்­பு­கிறது என்று அவர் குறிப்­பிட்­டார்.", "images": [{"image_url": "https://cassette.sphdigital.com.sg/image/tamilmurasu/9222e08f55fdf401ddb4eee73608380098c6ad052f5fcd7472f34f3216b26e2b?w=825", "alt_text": "7706ba9c-40d7-4d79-83ec-1978be0db36e", "caption": "அணிவகுப்பில் மயிலாட்டம் ஆடியபடி சென்ற நடனக்கலைஞர்கள். படம்: ஏஎஃப்பி -"}]}
{"article_url": "https://tamilmurasu.com.sg/singapore/story20210126-60225.html", "site_title": "சிங்கப்பூரில் மேலும் 14 பேருக்கு கொவிட்-19; நான்காவது நாளாக உள்ளூர் சமூகத்தில் தொற்று இல்லை", "publish_date": "2021-01-26", "content": "சிங்கப்பூரில் மேலும் 14 பேருக்கு கொவிட்-19; நான்காவது நாளாக உள்ளூர் சமூகத்தில் தொற்று இல்லை\n\n26 Jan 2021 - 8:01 pm\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் இன்று (ஜனவரி 26) நண்பகல் நிலவரப்படி புதிதாக 14 பேருக்கு கொரோனா தொற்று உறுதியானது. அவர்கள் அனைவரும் வெளிநாடுகளில் இருந்து வந்த பிறகு தனிமைப்படுத்தப்பட்டவர்கள்.\n\nதொடர்ந்து நான்காவது நாளாக இன்றும் உள்ளூர் சமூகத்திலோ விடுதிகளிலோ புதிய கிருமித்தொற்று பதிவாகவில்லை.\n\nசிங்கப்பூரில் இன்றுவரை மொத்தம் 59,366 பேருக்கு கொரோனா தொற்று உறுதி செய்யப்பட்டுள்ளது.\n\nநேற்று கிருமித்தொற்று உறுதி செய்யப்பட்ட 44 பேரும் வெளிநாடுகளிலிருந்து இங்கு வந்த பிறகு தனிமைப்படுத்தப்பட்டவர்கள்.\n\nஅவர்களில் ஓர் ஆண் குழந்தைக்கு ஒரு வயது என்பது குறிப்பிடத்தக்கது.\n\nசார்ந்திருப்போர் அனுமதி அட்டையில் இருக்கும் அந்தக் குழந்தை ஐக்கிய அரபு சிற்றரசுகளிலிருந்து சிங்கப்பூருக்கு வந்தது. நேற்று முன்தினம் சிறுவனுக்கு கிருமித்தொற்று உறுதியானது.\n\nநேற்று கிருமித்தொற்று உறுதி செய்யப்பட்ட 44 பேரில் நால்வர் சிங்கப்பூரர்கள், இருவர் நிரந்தரவாசிகள், எழுவர் சார்ந்திருப்போர் அனுமதி அட்டை வைத்திருப்பவர்கள், ஒருவர் நீண்டகால அனுமதி அட்டை உடையவர், மூவர் மாணவர் அனுமதி அட்டை வைத்திருப்பவர், 23 பேர் வேலை அனுமதி அட்டை உடையவர்கள், மற்றும் நால்வர் குறுகியகால வருகை அனுமதி உடையவர்கள்.\n\nஇவர்களையும் சேர்த்து இங்கு மொத்தம் 59,051 பேர் முற்றிலும் குணமடைந்து இருக்கிறார்கள். 59 பேர் மருத்துவமனையில் தொடர்ந்து சிகிச்சைப் பெறுகிறார்கள்.\n\nதீவிர கண்காணிப்புப் பிரிவில் ஒருவர் இருக்கிறார். சமூக நிலையங்களில் 198 பேர் குணமடைந்து வருகிறார்கள்.\n\nகொவிட்-19 நோய்க்கு மொத்தம் 29 பேர் மரணமடைந்துவிட்டனர். அந்த நோய்த்தொற்று இருந்தாலும் இதர காரணங்களுக்காக மாண்டவர்கள் 15 பேர்.\n\nகுறிப்புச் சொற்கள்\n\nசிங்கப்பூர்\n\nகொவிட்-19\n\nதொடர்புடைய செய்திகள்\n\nசிங்கப்பூரில் மேலும் 44 பேருக்கு கொவிட்-19; மூன்றாவது நாளாக உள்ளூர் சமூகத்தில் தொற்று பதிவாகவில்லை\n\n25 Jan 2021\n\n-\n\n6:38 PM", "images": [{"image_url": "https://cassette.sphdigital.com.sg/image/tamilmurasu/f745318e0420d4ede63e07ac16932f085778a191dfeeab0b8df3004672644b86?w=825", "alt_text": "49691232-d991-418d-8213-7b52694e9ae9", "caption": "படம்: ஸ்ட்ரெய்ட்ஸ் டைம்ஸ் -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": "படம்: ஸ்ட்ரெய்ட்ஸ் டைம்ஸ்", "caption": null}]}
{"article_url": "https://tamilmurasu.com.sg/singapore/story20210126-60196.html", "site_title": "ஜாலான் புசாரில் 2025க்குள் நீர் தடுப்புத் தொட்டி கட்டப்படும்", "publish_date": "2021-01-26", "content": "ஜாலான் புசாரில் 2025க்குள் நீர் தடுப்புத் தொட்டி கட்டப்படும்\n\n26 Jan 2021 - 10:55 pm\n\n2\n\nmins read\n\nதாழ்­வான பகு­தி­கள் உள்ள ஜாலான் புசார் வட்­டா­ரத்­தில் வெள்ளப் பெருக்கு ஏற்­ப­டு­வ­தைத் தடுக்க அங்கு புதிய நிலத்­தடி நீர் தடுப்­புத் தொட்டி வரும் 2025ஆம் ஆண்­டுக்­குள் கட்டி முடிக்­கப்­படும் என்று பொதுப் பய­னீட்­டுக் கழ­கம் தெரி­வித்து உள்ளது. படம்: சாவ் பாவ் -\n\nதாழ்­வான பகு­தி­கள் உள்ள ஜாலான் புசார் வட்­டா­ரத்­தில் வெள்ளப் பெருக்கு ஏற்­ப­டு­வ­தைத் தடுக்க அங்கு புதிய நிலத்­தடி நீர் தடுப்­புத் தொட்டி வரும் 2025ஆம் ஆண்­டுக்­குள் கட்டி முடிக்­கப்­படும் என்று பொதுப் பய­னீட்­டுக் கழ­கம் தெரி­வித்து உள்ளது.\n\nசையது ஆல்வி ரோட்­டுக்கு அரு­கில் அமை­ய­வி­ருக்­கும் அந்த நீர் தடுப்­புத் தொட்­டி­யின் கட்­டு­மா­னப் பணி­கள் இவ்­வாண்டு மூன்­றாம் காலாண்­டில் தொடங்­கும்.\n\nஅடிக்­கடி கடு­மை­யான மழைப் பொழி­வு­க­ளைக் கொண்டு வரும் பரு­வ­நிலை மாற்­றத்­துக்கு ஏற்ப புதிய திட்­டங்­களை அறி­மு­கப்­படுத்­தும் அர­சாங்­க முயற்சி­களின் ஒரு பகு­தி­யாக இது அமைந்­துள்­ளது.\n\nநீர் தடுப்­புத் தொட்டி கட்டி முடிக்­கப்­பட்­ட­வு­டன் அது 9,300 கன மீட்­டர் அள­வுள்ள அதா­வது நான்கு ஒலிம்­பிக் நீச்­சல் குளத்தை நிரப்­பக்­கூ­டிய அள­வுள்ள நீரைச் சேமித்து வைக்­கும் ஆற்­றல் கொண்­ட­தாக இருக்­கும்.\n\nரோச்சோர் கெனல் கால்­வா­யி­லி­ருந்து நீர் சையது ஆல்வி ரோட்­டில் உள்ள வடி­கால்­க­ளுக்­குச் செல்­வ­தைத் தடுக்­கும் விதத்­தில் தொட்டி அமைக்­கப்­படும் என்று கழ­கம் நேற்று கூறி­யது.\n\nமேலும் அப்­ப­கு­தி­யில் பெய்­யும் மழை நீரை தற்­கா­லி­க­மாக அத்­தொட்­டி­யில் சேமித்து வைக்க முடி­யும். கடும் மழைப் பொழி­வுக்­குப் பிறகு சேமித்து வைக்­கப்­பட்டு உள்ள அந்த நீர் மீண்­டும் கால்­வாய்க்­குத் திருப்பி விடப்­படும்.\n\nஇந்த வட்­டா­ரத்­தில் வெள்­ளப் பெருக்­கைத் தடுக்க கழ­கம் முன்பு பல முயற்­சி­களை எடுத்­துள்­ளது.\n\n2015ல் சுங்கை ரோடு, ரோச்­சோர் கெனல் ரோடு ஆகி­ய­வற்­றின் நெடு­கில் ஓடும் ரோச்­சோர் கெனல் கால்­வா­யின் அளவு விரி­வுப்­ப­டுத்­தப்­பட்டு, அதன் ஆழ­மும் அதி­கப்­ப­டுத்­தப்­பட்­டது.\n\nசையது ஆல்வி ரோட்­டில் நீர் தடுப்­புத் தொட்டி கட்­டும் திட்­டத்தை கடந்த ஆண்டு அமைச்­சர் மச­கோஸ் ஸுல்­கி­ஃப்லி நாடா­ளு­மன்­றத்­தில் அறி­வித்­தார்.", "images": [{"image_url": "https://tamilmurasu.com.sg/singapore/story20210126-60196.html?w=825", "alt_text": "54ba2f83-d8f6-484d-ab0b-da193730c425", "caption": "தாழ்­வான பகு­தி­கள் உள்ள ஜாலான் புசார் வட்­டா­ரத்­தில் வெள்ளப் பெருக்கு ஏற்­ப­டு­வ­தைத் தடுக்க அங்கு புதிய நிலத்­தடி நீர் தடுப்­புத் தொட்டி வரும் 2025ஆம் ஆண்­டுக்­குள் கட்டி முடிக்­கப்­படும் என்று பொதுப் பய­னீட்­டுக் கழ­கம் தெரி­வித்து உள்ளது. படம்: சாவ் பாவ் -"}]}
{"article_url": "https://tamilmurasu.com.sg/world/story20210126-60229.html", "site_title": "பொம்மை செய்து விற்று நிதி திரட்டும் சிறுமிக்கு பாராட்டு", "publish_date": "2021-01-26", "content": "பொம்மை செய்து விற்று நிதி திரட்டும் சிறுமிக்கு பாராட்டு\n\n26 Jan 2021 - 9:47 pm\n\n1\n\nmins read\n\nதமிழ் இலக்கியாவை (நீல நிற உடை) ஜோகூர் மாநில சுகாதாரத்துறை இயக்குநர் டாக்டர் அமான் ராபுவும் (வலம்) வைத்தியநந்தனும் (இடம்) பாராட்டினர். படம்: த ஸ்டார் -\n\nஜோகூர் பாருவில் கிருமித்தொற்றால் பாதிக்கப்பட்டவர்களுக்கு உதவ பொம்மைகளை விற்று நிதி திரட்டும் பத்து வயது சிறுமிக்கு பாராட்டுகள் குவிந்து வருகின்றன.\n\nஸ்கூடாயில் உள்ள சிறுமி தமிழ் இலக்கியாவின் வீட்டுக்கு நேற்று வந்த ஜோகூர் சுகாதார, சுற்றுச்சூழல் குழுவின் தலைவர் ஆர். வைத்தியநந்தன், மாநில சுகாதாரத் துறை இயக்குநர் டாக்டர் அமான் ராபு, ஜோகூர் மருத்துவ சங்கத்தின் நிறுவனரும் தலைவருமான டாக்டர் இங் கிம் ஃபோங் ஆகியோர் சிறுமியைப் பாராட்டி னர்.\n\nஅப்போது பேசிய வைத்தியநந்தன், இந்தச்சிறிய வயதில் மற்றவர்களின் சிரமங்களைப் புரிந்துகொண்டு தன்னாலான உதவிகளை அவர் செய்து வருவது பாராட்டுக்குரியது என்றார்.\n\nதமிழ் இலக்கியா பொம்மைகளை செய்து ஒவ்வொன்றையும் ஐந்து ரிங்கிட்டுக்கு விற்று 115.90 ரிங்கிட் வரை திரட்டியுள்ளார்.\n\nஇந்த நிதி பெட்ரோல் நிலையத்தில் உள்ள நன்கொடை பெட்டியில் கொவிட்-19 நோயாளிகளுக்காக வைக்கப்படுகிறது.\n\nகுறிப்புச் சொற்கள்\n\nஜோகூர் பாரு\n\nபொம்மை", "images": [{"image_url": "https://cassette.sphdigital.com.sg/image/tamilmurasu/103ac722169313becf83d289c591d29795e58c031a83df5d26e4a4c26ae37924?w=825", "alt_text": "58c95da0-c018-4e82-832e-46160715200b", "caption": "தமிழ் இலக்கியாவை (நீல நிற உடை) ஜோகூர் மாநில சுகாதாரத்துறை இயக்குநர் டாக்டர் அமான் ராபுவும் (வலம்) வைத்தியநந்தனும் (இடம்) பாராட்டினர். படம்: த ஸ்டார் -"}]}
{"article_url": "https://tamilmurasu.com.sg/singapore/story20210127-60243.html", "site_title": "புதுப்பிக்கப்பட்ட இரண்டு கடற்படைக் கப்பல்கள் சுற்றுக்காவலில் மீண்டும் இணைந்தன", "publish_date": "2021-01-27", "content": "புதுப்பிக்கப்பட்ட இரண்டு கடற்படைக் கப்பல்கள் சுற்றுக்காவலில் மீண்டும் இணைந்தன\n\n27 Jan 2021 - 5:45 am\n\n1\n\nmins read\n\nபுதுப்பிக்கப்பட்ட கப்பல்கள் சுற்றுக்காவல் பணியில் ஈடுபடும். புதிய சுற்றுக்காவல் பிரிவு நேற்று அறிமுகப்படுத்தப்பட்டது. படம்: GOV.SG -\n\nசிங்­கப்­பூர் குடி­ய­ர­சுக் கடற்­ப­டைக்­குச் சொந்­த­மான இரண்டு கப்­பல்­கள் சுற்­றுக்­கா­வல் பணி­யில் மீண்­டும் இணைந்­துள்­ளன.\n\nகடற்­ப­டைக்­குச் சொந்­த­மான மற்ற சுற்­றுக்­கா­வல் கப்­பல்­க­ளு­டன் இணைந்து அவ்­விரு கப்­பல்­களும் சிங்­கப்­பூ­ரின் கடற்­ப­கு­தி­யைப் பாது­காக்­கும் என்று தெரி­விக்­கப்­பட்­டுள்­ளது. மேம்­ப­டுத்­தப்­பட்ட தொழில்­நுட்­பத்­து­டன் கள­மி­றங்­கி­யுள்ள இந்த இரண்டு கப்­பல்­கள் அதி­ந­வீன எச்­ச­ரிக்கை ஒலி, ஒளி தொழில்­நுட்­பத்­தைக் கொண்­டுள்­ளன. அது­மட்­டு­மல்­லாது, கடற்­ப­கு­தி­யைப் பாது­காக்க தேவை­யான புதிய, மேம்­ப­டுத்­தப்­பட்ட தொழில்­நுட்­பத்தை அவை கொண்­டுள்­ளன.\n\nபுதிய கடற்­து­றைப் பாது­காப்­புப் படை நேற்று அறி­மு­கப்­ப­டுத்­தப்­பட்­டது.\n\nஅதில் சென்­டி­னல், கார்­டி­யன் என்று அழைக்­கப்­படும் இந்த இரண்டு புதுப்­பிக்­கப்­பட்ட கப்­பல்­களும் சேர்க்­கப்­பட்­டுள்­ள­தாக தற்­காப்பு அமைச்சு தெரி­வித்­தது.\n\nபுரொடெக்­டர், பேஸ்­டி­யன் ஆகிய இரண்டு கப்­பல்­களும் அடுத்த சில மாதங்­களில் புதுப்­பிக்­கப்­பட்டு சுற்­றுக்­கா­வல் பிரி­வு­டன் சேர்க்­கப்­படும் என்று தற்­காப்பு அமைப்பு கூறி­யது.\n\nஇந்­தக் கப்­பல்­கள் ஏறத்­தாழ 20 ஆண்­டு­க­ளாக சுற்­றுக்­கா­வல் பணி­யில் ஈடு­பட்டு வரு­கின்­றன.\n\nஅவற்­றுக்­குப் பதி­லாக வேறு வகை கப்­பல்­கள் பயன்­ப­டுத்­தப்­பட்­டன.\n\nசுற்­றுக்­கா­வ­லுக்­குப் பயன்­ப­டுத்­தப்­பட்ட கப்­பல்­களில் இரண்டு கப்­பல்­கள் சுற்­றுக்­கா­வல் பணியிலிருந்து மீட்­டுக்­கொள்­ளப்­பட்­டன. புதிய சுற்­றுக்­கா­வல் பிரிவை அறி­மு­கப்­ப­டுத்­தும் நிகழ்ச்சி ஆர்­எஸ்­எஸ் சிங்­கப்­பூரா-சாங்கி கடற்­படை முகா­மில் நடை­பெற்­றது.\n\nஅதற்­குக் கடற்­ப­டைத் தலை­வர் ஏரன் பெங் தலைமை தாங்­கி­னார்.\n\nநிகழ்ச்­சி­யில் சிங்­கப்­பூர் குடி­ய­ர­சுக் கடற்­ப­டை­யின் மூத்த அதி­கா­ரி­களும் கடற்­துறை அமைப்­பு­க­ளின் பிர­தி­நி­தி­களும் கலந்­து­கொண்­ட­னர்.", "images": [{"image_url": "https://tamilmurasu.com.sg/singapore/story20210127-60243.html?w=825", "alt_text": "820f7817-92dc-4339-8d2c-74950bff6a85", "caption": "புதுப்பிக்கப்பட்ட கப்பல்கள் சுற்றுக்காவல் பணியில் ஈடுபடும். புதிய சுற்றுக்காவல் பிரிவு நேற்று அறிமுகப்படுத்தப்பட்டது. படம்: GOV.SG -"}]}
{"article_url": "https://tamilmurasu.com.sg/world/story20210126-60230.html", "site_title": "மலேசியாவில் கொவிட்-19 நோயாளிகளுக்கு சிகிச்சை அளிக்க 96 தனியார் மருத்துவமனைகள் ஒப்புதல்", "publish_date": "2021-01-26", "content": "மலேசியாவில் கொவிட்-19 நோயாளிகளுக்கு சிகிச்சை அளிக்க 96 தனியார் மருத்துவமனைகள் ஒப்புதல்\n\n26 Jan 2021 - 9:59 pm\n\n1\n\nmins read\n\nநாடு முழுவதும் உள்ள பல அரசாங்கக் கட்டடங்கள் கொவிட்-19க்கான எச்சில், சளி மாதிரிகளை எடுக்கும் நிலையங்களாகப் பயன்படுத்தப்படும் என்றும் இன்று வெளியிட்ட அறிக்கையில் டாக்டர் நூர் ஹிஷாம் அப்துல்லா தெரிவித்தார். படம்: ராய்ட்டர்ஸ் -\n\nமலேசியாவில் 96 தனியார் மருத்துவமனைகள் கொவிட்-19க்கு சிகிச்சை அளிக்க ஒப்புக்கொண்டுள்ளன.\n\nசுகாதாரத் துறை இயக்குநர் டாக்டர் நூர் ஹிஷாம் அப்துல்லா இதனைத் தெரிவித்தார்.\n\n\"இந்த 96 மருத்துவமனைகள் 1,252 படுக்கைகள், 65 தீவிர சிகிச்சைப் பிரிவு படுக்கைகள், 54 சுவாச ஆதரவு கருவிகள் போன்றவற்றை அளிக்கும். அரசாங்கத் துறைகள், பொது பல்கலைக்கழகங்களில் உள்ள பரிசோதனைக் கூடங்களை பெருமளவிலான கொவிட்-19 பரிசோதனைக்காக அரசாங்கம் பயன்படுத்தும்,\" என்று அவர் தெரிவித்தார்.\n\nமேலும், நாடு முழுவதும் உள்ள பல அரசாங்கக் கட்டடங்கள் கொவிட்-19க்கான எச்சில், சளி மாதிரிகளை எடுக்கும் நிலையங்களாகப் பயன்படுத்தப்படும் என்றும் இன்று வெளியிட்ட அறிக்கையில் அவர் தெரிவித்தார்.\n\nதனியார் மருத்துவமனைகளில் சிகிச்சை எடுக்கும் கொவிட்-19 நோயாளிகளின் சிகிச்சைக் கட்டணம் பற்றி நிதி அமைச்சு, பேங்க் நெகரா மலேசியா, காப்பீட்டுத் துறை போன்றவற்றுடன் கலந்தாலோசிக்கப்படும் என்றார் அவர்.\n\nகுறிப்புச் சொற்கள்\n\nமலேசியா\n\nகொரோனா", "images": [{"image_url": "https://cassette.sphdigital.com.sg/image/tamilmurasu/55508abc4ca2d0b99697b5c21932a3ec1d16ed45c29006426c26f64592abecaf?w=825", "alt_text": "b4777d8c-20d0-42b6-95c0-b312dad90c6e", "caption": "நாடு முழுவதும் உள்ள பல அரசாங்கக் கட்டடங்கள் கொவிட்-19க்கான எச்சில், சளி மாதிரிகளை எடுக்கும் நிலையங்களாகப் பயன்படுத்தப்படும் என்றும் இன்று வெளியிட்ட அறிக்கையில் டாக்டர் நூர் ஹிஷாம் அப்துல்லா தெரிவித்தார். படம்: ராய்ட்டர்ஸ் -"}]}
{"article_url": "https://tamilmurasu.com.sg/tamilnadu/story20210127-60249.html", "site_title": "சாலமன் பாப்பையா: பாமர மக்களுக்கு கிடைத்த விருது இது", "publish_date": "2021-01-27", "content": "சாலமன் பாப்பையா: பாமர மக்களுக்கு கிடைத்த விருது இது\n\n27 Jan 2021 - 5:45 am\n\n2\n\nmins read\n\nபத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் -\n\n1\n\nof\n\n3\n\nபத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் -\n\n1\n\nof\n\n3\n\nபத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் -\n\n1\n\nof\n\n3\n\nபத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் -\n\n1\n\nof\n\n3\n\nபத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் -\n\n1\n\nof\n\n3\n\nபத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் -\n\n1\n\nof\n\n3\n\nபத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் -\n\n1\n\nof\n\n3\n\nமத்­திய அர­சின் பத்ம விரு­து­கள் பட்­டி­யல் வெளி­யி­டப்­பட்டு உள்­ளது. இதில் தமி­ழ­கத்­தைச் சேர்ந்த 10 பேர் உள்­பட 102 பேருக்கு பத்­ம­ஸ்ரீ விரு­து­கள் அறி­விக்­கப்­பட்­டுள்­ளன.\n\nஇதன்­படி இயற்கை விவ­சா­யம் தொடர்­பாக தேக்­கம்­பட்­டியை சேர்ந்த 103 வயது மூதாட்டி பாப்­பம்­மாள், பாடகி பாம்பே ஜெய­ஸ்ரீ, புதுச்­சேரி கேச­வ­சாமி, சமூக சேவ­கர் சுப்­பு­ரா­மன், சென்­னை­யைச் சேர்ந்த மறைந்த மருத்­து­வர் திரு­வேங்­க­டம் வீர­ரா­க­வன் (5 ரூபாய் டாக்­டர்), பட்­டி­மன்ற பிர­ப­லம் சால­மன் பாப்­பையா உள்­ளிட்­டோ­ருக்கு பத்­ம­ஸ்ரீ விருது அறி­விக்­கப்­பட்­டுள்­ளது.\n\nபத்ம விபூ­ஷண் விருது அறி­விக்­கப்­பட்ட எழு­வ­ரில் மறைந்த பின்­ன­ணிப் பாட­கர் எஸ்.பி. பால­சுப்­பி­ர­ம­ணி­ய­மும் ஒரு­வர். அதே­போல பின்­ன­ணிப் பாடகி கே.எஸ். சித்­ரா­வுக்கு பத்ம பூஷண் விருது அறி­விக்­கப்­பட்டு உள்­ளது.\n\nபாப்­பம்­மா­ளுக்கு பத்­ம­ஸ்ரீ விருது கிடைத்­தது பற்றி திமுக தலை­வர் மு.க.ஸ்டா­லின் தனது டுவிட்­ட­ரில் பாராட்டு தெரி­வித்­துள்­ளார். \"திமுக முன்­னோ­டி­யும் 103 வய­தி­லும் விவ­சா­யம் செய்­யும் பூமித்­தா­யு­மான பாப்­பம்­மாள் அவர்­க­ளுக்கு பத்­ம­ஸ்ரீ விருது கிடைத்­தி­ருப்­பது திமு­க­வுக்­கும் மகிழ்ச்சி,\" என்­றார் அவர்.\n\nபத்­ம­ஸ்ரீ விருது அறி­விக்­கப்­பட்­ட­வர்­களில் பட்­டி­மன்­றங்­கள் மூலம் புகழ்­பெற்ற சால­மன் பாப்­பை­யா­வும் ஒரு­வர். 85 வய­தான அவர் மதுரை அமெ­ரிக்­கன் கல்­லூ­ரி­யில் தமிழ்த்­துறை தலை­வ­ராக பணி­யாற்றி ஓய்­வு­பெற்­ற­வர். 12 ஆயி­ரத்­துக்­கும் மேற்­பட்ட பட்­டி­மன்­றங்­களில் பங்­கேற்ற சால­மன் பாப்­பையா தமக்கு பத்­ம­ஸ்ரீ விருது கிடைத்­தி­ருப்­பது பற்றி மகிழ்ச்சி தெரி­வித்­துள்­ளார்.\n\n\"தமி­ழக பட்­டி­மன்­றங்­க­ளுக்கு கிடைத்த அங்­கீ­கா­ர­மா­கவே இதைப் பார்க்­கி­றேன். என்­னு­டன் பட்­டி­மன்­றத்­தில் பேச்­சா­ளர்­க­ளாக பங்­கேற்ற அனை­வ­ரை­யும் இந்த நேரத்­தில் நினை­வு­கூர்­கி­றேன். பாமர மக்­கள்­தான் பட்­டி­மன்ற நிகழ்ச்­சி­களை விரும்­பிப் பார்த்­த­னர். இந்த விருது அவர்­க­ளுக்­கும் கிடைத்த அங்­கீ­கா­ரம் ஆகும்,\" என்று அவர் கூறி­யுள்­ளார்.", "images": [{"image_url": "https://tamilmurasu.com.sg/tamilnadu/story20210127-60249.html?w=825", "alt_text": "95625c53-9528-441c-8c5f-5d060faf731a", "caption": "பத்ம விருதுகளுக்கு அறிவிக்கப்பட்ட சாலமன் பாப்பையா, பாப்பம்மாள், எஸ்பி பாலசுப்பிரமணியம், சித்ரா. படங்கள்: ஊடகம் - 1 of 3"}]}
{"article_url": "https://tamilmurasu.com.sg/singapore/story20210127-60246.html", "site_title": "கடலோடிகளுக்கு தடுப்பூசி போடும் அனைத்துலக பிரகடனம்", "publish_date": "2021-01-27", "content": "கடலோடிகளுக்கு தடுப்பூசி போடும் அனைத்துலக பிரகடனம்\n\n27 Jan 2021 - 5:45 am\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nகடல்­து­றை­யின் முன்­க­ளப் பணி­யா­ளர்­க­ளுக்கு கொவிட்-19 தடுப்­பூசி கிடைக்­கச் செய்­யும் தொழில்­துறை சார்­பான அனைத்­து­லக பிர­க­ட­னத்­தில் துறை­முக நடத்­து­ந­ரான பிஎஸ்ஏ இன்­டர்­நே­ஷ­னல் கையெ­ழுத்­திட்­டுள்­ளது.\n\nஅதன் மூலம் கட­லோ­டி­க­ளுக்­குத் தடுப்­பூசி கிடைப்­ப­தில் முன்­னு­ரிமை அளிக்­கப்­படும்.\n\nமேலும் உல­கப் பொரு­ளி­யல் கருத்­த­ரங்கு அமைப்­பு­ட­னும் மற்ற 17 பங்­கா­ளித்­துவ அமைப்­பு­க­ளு­ட­னும் இணைந்து, கொவிட்-19 தடுப்­பூசி உலக நாடு­க­ளுக்கு விநி­யோ­கிக்கப்­ப­டு­வ­தில் ஐக்­கிய நாட்­டின் யுனி­செஃப் அமைப்­புக்கு ஆத­ர­வ­ளிக்க தான் உறு­தி­ய­ளித்­தி­ருப்்­ப­தாக பிஎஸ்ஏ இன்­டர்­நே­ஷ­னல் நேற்று தெரி­வித்­தது.\n\nகட­லோ­டி­க­ளின் நல்­வாழ்வு மற்­றும் சிப்­பந்தி மாற்­றம் தொடர்­பி­லான 'த நெப்­டி­யுன் பிர­க­ட­னம்' இது­வரை 300க்கு மேற்­பட்ட ஆத­ர­வுக் கையெ­ழுத்­து­க­ளைப் பெற்­றுள்­ளது.\n\nஅதன் மூலம் கட­லோ­டி­க­ளைப் பாது­காக்­கும் பொருட்டு நான்கு செயல்­பா­டு­களை இந்­தப் பிர­க­ட­னம் வகுத்­துள்­ளது.\n\nதடுப்­பூ­சி­க­ளைத் தவிர, கப்­பல் நடத்­து­நர்­க­ளுக்­கும் அதன் வாட­கை­தா­ரர்­க­ளுக்­கும் இடையே ஒத்­து­ழைப்பு அதி­க­ரிக்கப்­படும். அது அவர்­க­ளின் சுகா­தார நடை­மு­றை­களுக்­கும் சிப்­பந்தி மாற்­றத்­துக்­கும் உயர்ந்த தர­நிலை அங்­கீ­கா­ரத்தை அளிக்­கும்.\n\nஅத்­து­டன் கடல்­துறை மையங்­க­ளுக்­கி­டையே, கட­லோ­டி­க­ளுக்கு மேம்­பட்ட ஆகாய இணைப்­பை­யும் அது வழங்­கும்.\n\n\"கட­லில் அதிக காலம் பய­ணம் செய்­யும் கட­லோ­டி­கள் உட­ல­ள­வி­லும் மனத்­த­ள­வி­லும் சோர்­வ­டை­வார்­கள். அது அவர்­க­ளின் செயல்­தி­றனை அதி­கம் பாதிக்­கும்,\" என்று கூறிய பிஎஸ்ஏ, \"கட­லோ­டி­களை முன்­க­ளப் பணி­யா­ளர்­க­ளா­கக் கொண்ட கடல்­துறை, உலக வர்த்­த­கத்­தில் 90 விழுக்­காட்டை சுமந்து வரு­கிறது.\n\n\"அதில் கடல்துறை விநியோகத் தொடரின் பாதுகாப்புக்கும் நம்பகத் தன்மைக்கும் கடலோடிகள் முக்கிய பங்காற்றுகின்றனர்,\" என்றும் விவ ரித்தது.\n\nகொவிட்-19 கொள்­ளை­நோய் கார­ண­மாக, கடந்த ஓராண்­டில் பல துறை­மு­கங்­களில் கட­லோ­டி­கள் கப்­ப­லி­லி­ருந்து தரை­யி­றங்க மறுத்து அவர்­க­ளைத் திருப்பி அனுப்­பி­ய­தால், கப்­ப­லில் சிப்­பந்­தி­கள் மாற்­றத்­துக்­குப் பெரும் பாதிப்பு ஏற்­பட்­டுள்­ளது.\n\nஅதற்கு விதி­வி­லக்­காக சிங்­கப்­பூர் கப்­பல் சிப்­பந்­தி­கள் மாற்­றத்­துக்கு முறை­யான வழி­களை வகுத்­துள்­ளது. அதன்­படி, கடந்த ஆண்டு மார்ச் முதல் நவம்­பர் வரை 3,500 கப்­பல்­க­ளின் 57,000 சிப்­பந்தி­கள் பலன் அடைந்­துள்­ள­னர்.\n\nமேலும், துறை­முக ஊழி­யர்­கள், துறை­முக மாலு­மி­கள், சரக்கு அதி­கா­ரி­கள் என கடல்­து­றை­யின் 10,000க்கு மேற்­பட்ட முன்­க­ளப் பணி­யா­ளர்­க­ளுக்கு தடுப்­பூசி போட­வும் பிஎஸ்ஏ திட்­ட­மிட்­டுள்­ளது.\n\nபெரிய அள­வில் தடுப்­பூசி போடும் பணிக்­குத் தேவை­யான மருத்­து­வப் பொருட்­கள், சாத­னங்­களைக் கொண்டு வருவதற்கு கப்பல் சரக்கு முக்கிய பங்காற்று கிறது என்றும் பிஎஸ்ஏ சொன்னது.", "images": [{"image_url": "https://cassette.sphdigital.com.sg/image/tamilmurasu/0ae5b5c232e68efeeb1290103b2779a198708676c7c6cfa6f86a66ad2eb28110?w=825", "alt_text": "df568051-2bf7-41a3-bad8-4d6736a59bd1", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/world/story20210126-60224.html", "site_title": "இந்தோனீசியாவில் நிலைமை மேலும் மோசமடைகிறது; ஒரு மில்லியனை நெருங்கும் தொற்று எண்ணிக்கை", "publish_date": "2021-01-26", "content": "இந்தோனீசியாவில் நிலைமை மேலும் மோசமடைகிறது; ஒரு மில்லியனை நெருங்கும் தொற்று எண்ணிக்கை\n\n26 Jan 2021 - 7:46 pm\n\n1\n\nmins read\n\nகடந்த ஒரு வார காலமாக நாளுக்கு சராசரியாக 11,000 பேருக்கு மேல் பாதிக்கப்பட்டு வருகின்றனர். படம்: ராய்ட்டர்ஸ் -\n\nஇந்தோனீசியா, கிருமிப் பரவலைக் கட்டுக்குள் கொண்டு வர கடுமையாக போராடி வருகிறது. ஆனால் அதையும் மீறி தொற்றால் பாதிக்கப்பட்டவர்களின் எண்ணிக்கை ஒரு மில்லியனை தொடவிருக்கிறது.\n\nஉலகில் மக்கள்தொகை அதிகமுள்ள 4வது நாடான இந்தோனீசியாவில் திங்கட்கிழமை வரை 999,256 பேர் தொற்றால் பாதிக்கப்பட்டனர்.\n\nகடந்த ஒரு வார காலமாக நாளுக்கு சராசரியாக 11,000 பேருக்கு மேல் பாதிக்கப்பட்டு வருகின்றனர்.\n\nஇந்த நிலை தொடர்ந்தால் கிருமித் தொற்றுக்கு ஆளாவோரின் எண்ணிக்கை விரைவில் ஒரு மில்லியனைத் தொடும் என எதிர்பார்க்கப்படுகிறது.\n\nசுவாசக் கோளாறுகளால் இறப்பவர்களின் எண்ணிக்கையும் 28,132க்கு கூடியிருக்கிறது.\n\nஇந்தோனீசியாவில் நாளுக்கு நாள் கிருமிப்பரவல் மோசமமைடந்து வரும் சூழ்நிலையில் மக்களுக்கு தடுப்பூசி போடும் பணியும் நடை பெற்று வருகிறது.\n\nஇந்தோனீசியா கிருமித்தொற்றைக் கட்டுப்படுத்துவதில் மெத்தனமாக இருந்து வருவதாக பரவலாகக் குறை கூறப்படுகிறது.\n\nபரிசோதனைகளும் குறைவாக நடத்தப்படுகின்றன. தொற்றுகளின் தொடர்புகளைக் கண்டறிவதும் வலுவாக நடைபெறுவதில்லை.\n\nஜகார்த்தவாசியான 42 வயது சப்ரியாந்தி, சமூக இடைவெளியை அரசாங்கம் கடுமையாக அமல்படுத்த வேண்டும் என்று வலியுறுத்தினார்.\n\n\"மக்கள் நெரிசல்மிக்க இடங்களிலும் பலர் முகக் கவசங்களை அணிவதில்லை. அரசாங்கம் கண்டிப்புடன் நடந்துகொள்ள வேண்டும்,\" என்றும் அவர் சொன்னார்.\n\nகுறிப்புச் சொற்கள்\n\nஇந்தோனீசியா", "images": [{"image_url": "https://cassette.sphdigital.com.sg/image/tamilmurasu/aba2396f3593a3a066b3f2eafc5e63d436323df541f5c39e45918c76e4019fb1?w=825", "alt_text": "376536fb-68c0-44db-92d3-df22265973de", "caption": "கடந்த ஒரு வார காலமாக நாளுக்கு சராசரியாக 11,000 பேருக்கு மேல் பாதிக்கப்பட்டு வருகின்றனர். படம்: ராய்ட்டர்ஸ் -"}]}
{"article_url": "https://tamilmurasu.com.sg/india/story20210126-60228.html", "site_title": "முனைவர் பட்டம் பெற்றவரையும் விட்டு வைக்காத மூடநம்பிக்கை; 2 மகள்களை நரபலி கொடுத்த பெற்றோர்", "publish_date": "2021-01-26", "content": "முனைவர் பட்டம் பெற்றவரையும் விட்டு வைக்காத மூடநம்பிக்கை; 2 மகள்களை நரபலி கொடுத்த பெற்றோர்\n\n26 Jan 2021 - 9:18 pm\n\n1\n\nmins read\n\nபலியிட்ட மகள்களுடன் புருஷோத்தம் - பத்மஜா தம்பதி. படம்: இந்திய ஊடகம் -\n\nநரபலி கொடுத்தால் வலிப்புநோய் போகும் என்று சாமியார் ஒருவர் கூறியதைக் கேட்டு ஆந்திராவைச் சேர்ந்த ஒரு தம்பதியர் பெற்ற மகள்களையே கொலை செய்துள்ளனர்.\n\nசித்தூரைச் சேர்ந்த புருஷோத்தம் முனைவர் பட்டம் பெற்றவர். இவர் அரசு மகளிர் கல்லூரியில் துணை முதல்வராகவும் முதுநிலை பட்டதாரியான இவரது மனைவி பத்மஜா தனியார் பள்ளியில் தாளாளர் மற்றும் முதல்வராகவும் இருக்கிறார்.\n\n27 வயதான இவரது மூத்த மகள் அலேக்கியா முதுநிலை பட்டப்படிப்பு மேற்கொண்ட நிலையில், 22வயதான இளைய மகள் திவ்யா இசைக் கல்லூரியில் பயின்று வந்தார்.\n\nபத்மஜாவுக்கு வலிப்புநோய் உள்ள நிலையில் பல இடங்களில் சிகிச்சை பெற்றும் சரியாகவில்லை.\n\nஇந்நிலையில், நரபலி கொடுத்தால் வலிப்பு நோயிலிருந்து விடுபடலாம் என கர்நாடகாவைச் சேர்ந்த சாமியார் ஒருவர் இவர்களிடம் கூறியுள்ளார்.\n\nஇதை நம்பிய புருஷோத்தம், பத்மஜா தம்பதியர் இரு தினங்களுக்கு முன்பு வீட்டில் சிறப்புப் பூசை செய்துள்ளனர். பின்னர் ஒரு மகளை சூலாயுதத்தால் குத்திக் கொன்றுள்ளார் பத்மஜா.\n\nபிறகு மற்றொரு மகளை உடற்பயிற்சி எடைக்கருவியைக் கொண்டு கடுமையாகத் தாக்கி உயிரைப் பறித்துள்ளார் அவர்.\n\nஇதுகுறித்து தகவல் அறிந்த போலிசார் இருவரையும் கைது செய்துள்ளனர்.\n\nமகள்களைக் கொன்ற பிறகு தங்கள் உயிரை மாய்த்துக்கொள்ள இத்தம்பதியர் முடிவு செய்திருந்தனர்.\n\nநரபலி கொடுக்கப்பட்ட மகள்களும் தாங்களும் மீண்டும் உயிர்பெறுவோம் என்று நம்பியதாகவும் விசாரணையின்போது அவர்கள் தெரிவித்துள்ளனர்.\n\nகுறிப்புச் சொற்கள்\n\nஆந்திரா\n\nதொடர்புடைய செய்திகள்\n\nஆந்திராவில் புதையலுக்காக மூவர் நரபலி\n\n18 Jul 2019\n\n-\n\n6:01 AM", "images": [{"image_url": "https://cassette.sphdigital.com.sg/image/tamilmurasu/f49730d3e030fbef469d134af536bdd2eaabfede5f36e7bc2774ea5da418cc20?w=825", "alt_text": "e8c9876b-3f29-4cb0-b620-ff0ae8517db0", "caption": "பலியிட்ட மகள்களுடன் புருஷோத்தம் - பத்மஜா தம்பதி. படம்: இந்திய ஊடகம் -"}, {"image_url": "https://cassette.sphdigital.com.sg/image/tamilmurasu/d69c87295f1383d82050412d1b6928be4c22951b0911ad0ffaa387af7a8dde6a?w=235", "alt_text": "மனித எலும்புக்கூடு. (கோப்புப் படம்: ராய்ட்டர்ஸ்)", "caption": null}]}
{"article_url": "https://tamilmurasu.com.sg/cinema/story20210126-60219.html", "site_title": "மெழுகுவத்தி ஏற்றி நன்றி தெரிவித்த விஜய் ரசிகர்கள்", "publish_date": "2021-01-26", "content": "மெழுகுவத்தி ஏற்றி நன்றி தெரிவித்த விஜய் ரசிகர்கள்\n\n26 Jan 2021 - 5:45 am\n\n1\n\nmins read\n\n-\n\n'மாஸ்டர்' படம் வெளியீட்டின் மூலம் திரையரங்குகள் மீண்டும் உயிர் பெற்றுள்ளன. இந்நிலையில் 'மாஸ்டர்' படத்தை திரையரங்குகளில் மட்டுமே வெளியிடுவது என முடிவெடுத்ததற்காக நடிகர் விஜய்க்கு ரசிகர்கள் நன்றி தெரிவித்துள்ளனர்.\n\nஇதையடுத்து நெல்லையில் உள்ள ஒரு திரையரங்கில் அதன் ஊழியர்களும் ரசிகர்களும் மெழுகுவத்திகளை ஏற்றி வைத்து தங்கள் நன்றியை வெளிப்படுத்தி உள்ளனர்.\n\n'இளைய தளபதிக்கு நன்றி' என்ற வார்த்தைகளை மெழுகுவத்திகளைக் கொண்டு அமைத்துள்ள காட்சிகளுடன் கூடிய புகைப்படங்கள் இணையத்தில் பரவலாகப் பகிரப்பட்டு வருகின்றன.", "images": [{"image_url": "https://cassette.sphdigital.com.sg/image/tamilmurasu/d52977a7e58bd50a1172305cb4e4be70b43eb7ee8ee1c141189c0dfff44853e0?w=825", "alt_text": "4b5a8ab5-c40b-4888-89ca-2d2a5c505d94", "caption": "-"}]}
{"article_url": "https://tamilmurasu.com.sg/india/story20210126-60220.html", "site_title": "மறைந்த பாடகர் எஸ்.பி.பாலசுப்ரமணியம், ஜப்பான் முன்னாள் பிரதமர் ஷின்சோ அபே உட்பட 7 பேருக்கு பத்ம விபூஷண் விருது", "publish_date": "2021-01-26", "content": "மறைந்த பாடகர் எஸ்.பி.பாலசுப்ரமணியம், ஜப்பான் முன்னாள் பிரதமர் ஷின்சோ அபே உட்பட 7 பேருக்கு பத்ம விபூஷண் விருது\n\n26 Jan 2021 - 3:49 pm\n\n1\n\nmins read\n\nபடம்: தமிழ் முரசு -\n\nஇந்தியாவில் குடியரசு தினத்தை முன்னிட்டு பொதுவாழ்வு, கலை, சமூகச் சேவை, கல்வி, அறிவியல், வர்த்தகம், மருத்துவம், இலக்கியம், விளையாட்டு உள்ளிட்ட பல்வேறு துறைகளில் சிறந்து விளங்குபவர்களுக்கு வழங்கப்படும் பத்ம விருதுகள் அறிவிக்கப்பட்டுள்ளன.\n\nபத்ம விபூஷண், பத்ம பூஷண், பத்மஸ்ரீ என்ற மூன்று பிரிவுகளின் கீழ் இந்த விருதுகள் வழங்கப்பட்டுவருகின்றன.\n\nஜப்பானின் முன்னாள் பிரதமர் ஷின்சோ அபே, மறைந்த பாடகர் எஸ்.பி.பாலசுப்ரமணியம் உள்ளிட்ட ஏழு பேருக்கு பத்ம விபூஷண் விருது அறிவிக்கப்பட்டுள்ளது.\n\nஅதேபோல, மறைந்த அசாம் மாநில முதல்வர் தருண் கோகாய், மறைந்த மத்திய அமைச்சர் ராம்விலாஸ் பஸ்வான் உள்ளிட்ட 10 பேருக்கு பத்ம பூஷன் விருது அறிவிக்கப்பட்டுள்ளது.\n\nதமிழகத்தைச் சேர்ந்த சாலமன் பாப்பையா, அனிதா, சுப்பு ஆறுமுகம், ஸ்ரீதர் வேம்பு உள்ளிட்ட 102 பேருக்கு பத்ம ஸ்ரீ விருது அறிவிக்கப்பட்டுள்ளது. தமிழகத்தைச் சேர்ந்த முன்னோடி விவசாயியான 103 வயது பாப்பம்மாளுக்கு பத்ம ஸ்ரீ விருது அறிவிக்கப்பட்டிருப்பது குறிப்பிடத்தக்கது.\n\nஒட்டுமொத்தமாக தமிழகத்தைச் சேர்ந்த 11 பேர் பத்ம விருதுகளுக்குத் தேர்வாகியுள்ளனர்.\n\nமொத்தமாக ஏழு பேருக்கு பத்ம விபூஷண் விருதும், 10 பேருக்கு பத்ம பூஷண் விருதும், 102 பேருக்கு பத்மஸ்ரீ விருதும் அறிவிக்கப்பட்டுள்ளது. இந்தநிலையில், பத்ம விருதுகள் வென்றவர்களுக்கு பிரதமர் நரேந்திர மோடி வாழ்த்து தெரிவித்துள்ளார்.\n\nகுறிப்புச் சொற்கள்\n\nஇந்தியா", "images": [{"image_url": "https://tamilmurasu.com.sg/india/story20210126-60220.html?w=825", "alt_text": "73c00f01-44d2-4264-8ad2-fb23c74c7f78", "caption": "படம்: தமிழ் முரசு -"}]}
{"article_url": "https://tamilmurasu.com.sg/singapore/%E0%AE%9A%E0%AF%86%E0%AE%AF%E0%AE%B1%E0%AF%8D%E0%AE%95%E0%AF%88%E0%AE%95%E0%AF%8D-%E0%AE%95%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81-%E0%AE%AE%E0%AF%81%E0%AE%B1%E0%AF%88%E0%AE%AF-1170094", "site_title": "செயற்கைக் கருத்தரிப்பு முறையில் சிங்கப்பூர் விலங்கியல் தோட்டத்தில் பிறந்த முதல் சிங்கக்குட்டி 'சிம்பா'", "publish_date": "2021-01-26", "content": "செயற்கைக் கருத்தரிப்பு முறையில் சிங்கப்பூர் விலங்கியல் தோட்டத்தில் பிறந்த முதல் சிங்கக்குட்டி 'சிம்பா'\n\n26 Jan 2021 - 11:18 am\n\n2\n\nmins read\n\nசிங்கப்பூரின் வரலாற்றிலேயே முதல் முறையாக செயற்கை முறையில் கருத்தரித்த சிங்கம் குட்டி ஒன்றை ஈன்றிருக்கிறது.\n\nகடந்த அக்டோபரில் சிங்கப்பூர் விலங்கியல் தோட்டத்தில் பிறந்த அந்த சிங்கக்குட்டிக்கு 'சிம்பா' எனப் பெயரிடப்பட்டுள்ளதாக சிங்கப்பூர் வனவிலங்கு காப்பகம் இன்று (ஜனவரி 26) தெரிவித்தது.\n\nசிங்கப்பூர் விலங்கியல் தோட்டத்தில் இருந்த முஸ்தஃபா எனும் ஆண் சிங்கம் இறந்துபோவதற்கு முன்பாகவே அதன் விந்துகள் சேகரித்து வைக்கப்பட்டிருந்தன. அவற்றைக் கொண்டு செயற்கை கருத்தரிப்பு முறை செயல்படுத்தப்பட்டது.\n\n20 வயதான 'முஸ்தஃபா' சிங்கத்தின் உடல்நலம் குன்றியதே அதன் மரணத்துக்குக் காரணம் என்று கூறப்பட்டது. அதனை கருணைக் கொலை செய்வது அவ்வளவு எளிய முடிவாக இருக்கவில்லை எனவும் விலங்கியல் தோட்ட பராமரிப்பாளர்களும் கால்நடை மருத்துவர்களும் நன்கு ஆலோசித்தே அந்த முடிவை எடுத்தனர் என்றும் காப்பகம் தெரிவித்தது.\n\n-\n\nபொதுவாக ஆப்பிரிக்க சிங்கங்கள் காடுகளில் 10 முதல் 14 ஆண்டுகள் வரை உயிர்வாழக்கூடியவை.\n\n4 முறை செய்யப்பட்ட செயற்கை கருத்தருப்பு முயற்சியில் இந்த ஒரு முறை மட்டுமே செயல்முறை வெற்றிபெற்றது.\n\nஅழிவின் விழிம்பில் இருக்கக்கூடிய அரிய வகை சிங்கங்களில் முஸ்தஃபாவும் ஒன்று. அதனால், அந்த வகை சிங்கக்குட்டிகள் மிகவும் மதிப்பு மிக்கவை.\n\nகிட்டத்தட்ட ஒரு மாத காலம் சிம்பா தன் தாயான கைலாவின் பராமரிப்பில் நல்லபடி வளர்ந்து வந்தாலும் அதற்குப் பிறகு அதற்கு கூடுதல் துணை உணவு தேவைப்பட்டது.\n\n-\n\nபிறந்த 3 மாதங்களில் நல்ல முன்னேற்றம் காட்டிய சிம்பாவின் கண்கள் அதன் தந்தை முஸ்தஃபாவினுடையதைப் போல இருப்பது குறிப்பிடத்தக்கது. பெரும்பாலான நேரங்களில் விளையாடியே பொழுதைக் கழிக்கிறது சிம்பா.\n\nதற்போது கைலாவும் சிம்பாவும் தனிப்பட்ட பகுதியில் பராமரிக்கப்படுகின்றன. இதன் மூலம் அம்மா - மகன் உறவு மேம்படும் என்று கூறப்படுகிறது. அவர்களைத் தற்போது பார்வையாளர்கள் பார்க்க முடியாது.\n\nதற்போது சிங்கப்பூர் விலங்கியல் தோட்டத்தில் டிம்பா, சிம்பா எனும் 2 ஆண் சிங்கங்கள் இருப்பது குறிப்பிடத்தக்கது.", "images": [{"image_url": "https://cassette.sphdigital.com.sg/image/tamilmurasu/f499bd0a9620caadc1411c09c4a58d6465a425974336f21f11ca8643bb2eeb80?w=825", "alt_text": null, "caption": "-"}, {"image_url": "https://cassette.sphdigital.com.sg/image/tamilmurasu/4a3bf15bbf0d13939c5ed854cb0e7cc0a6736a69b42f5323e0d5a373777395de?w=825", "alt_text": null, "caption": "-"}]}
{"article_url": "https://tamilmurasu.com.sg/top-news/story20210126-60227.html", "site_title": "'சிங்கப்பூரின் 24 வட்டாரங்களிலும் சமூகத் தடுப்பூசி மையங்கள்'", "publish_date": "2021-01-26", "content": "'சிங்கப்பூரின் 24 வட்டாரங்களிலும் சமூகத் தடுப்பூசி மையங்கள்'\n\n26 Jan 2021 - 9:11 pm\n\n2\n\nmins read\n\n70 மற்றும் அதற்கு மேற்பட்ட வயதுடையவர்களுக்கு தடுப்பூசி போட தஞ்சோங் பகார் சமூக மன்றத்தில் அமைக்கப்பட்டுள்ள சமூகத் தடுப்பூசி நிலையம். படங்கள்: -\n\n1\n\nof\n\n2\n\n70 மற்றும் அதற்கு மேற்பட்ட வயதுடையவர்களுக்கு தடுப்பூசி போட தஞ்சோங் பகார் சமூக மன்றத்தில் அமைக்கப்பட்டுள்ள சமூகத் தடுப்பூசி நிலையம். படங்கள்: -\n\n1\n\nof\n\n2\n\n70 மற்றும் அதற்கு மேற்பட்ட வயதுடையவர்களுக்கு தடுப்பூசி போட தஞ்சோங் பகார் சமூக மன்றத்தில் அமைக்கப்பட்டுள்ள சமூகத் தடுப்பூசி நிலையம். படங்கள்: -\n\n1\n\nof\n\n2\n\n70 மற்றும் அதற்கு மேற்பட்ட வயதுடையவர்களுக்கு தடுப்பூசி போட தஞ்சோங் பகார் சமூக மன்றத்தில் அமைக்கப்பட்டுள்ள சமூகத் தடுப்பூசி நிலையம். படங்கள்: -\n\n1\n\nof\n\n2\n\n70 மற்றும் அதற்கு மேற்பட்ட வயதுடையவர்களுக்கு தடுப்பூசி போட தஞ்சோங் பகார் சமூக மன்றத்தில் அமைக்கப்பட்டுள்ள சமூகத் தடுப்பூசி நிலையம். படங்கள்: -\n\n1\n\nof\n\n2\n\nசிங்கப்பூரில் உள்ள 24 வட்டாரங்களிலும் தலா ஒரு சமூகத் தடுப்பூசி மையம் இவ்வாண்டு மார்ச் மாதத்துக்குள் அமைக்கப்படவுள்ளது.\n\nசிங்கப்பூருக்கு கூடுதல் தடுப்பூசிகள் வந்து சேர்ந்ததும் விரைவில் பொதுமக்களுக்கு, குறிப்பாக மூத்தவர்களுக்கு, தடுப்பூசி போடுவதை உறுதி செய்ய முடியும் என வர்த்தக, தொழில்துறை அமைச்சர் சான் சுன் சிங் இன்று (ஜனவரி 26) தஞ்சோங் பகார் சமூக மன்றத்தில் உள்ள சமூகத் தடுப்பூசி மையத்தைப் பார்வையிட்டபோது தெரிவித்தார்.\n\nஅந்த மையமும் அங் மோ கியோவில் உள்ள டெக் கீ சமூக மன்றத்திலும் அத்தகைய முதல் இரண்டு தடுப்பூசி மையங்கள் உள்ளன. தேசிய அளவில் 70 மற்றும் அதற்கு மேற்பட்ட வயதுடையவர்களுக்கு தடுப்பூசி போட அமைக்கப்பட்ட மையங்கள் அவை.\n\nதடுப்பூசிகள் வந்து சேர்வதற்கு முன்பே தடுப்பூசி போடுவதற்கான வசதிகளை ஏற்படுத்துவதே நோக்கம் என்று குறிப்பிட்டார் திரு சான்.\n\nதடுப்பூசிகள் சிங்கப்பூருக்கு வந்து சேர்ந்ததும் தடுப்பூசி போட்டுக்கொள்ள வேண்டியவர்களுக்கு கடிதம் அனுப்பப்படும். அதனையடுத்து, அவர்கள் முன்பதிவு செய்யத் தொடங்கலாம்.\n\nதஞ்சோங் பகார் சமூக மன்றத்தில் தடுப்பூசி போட்டுக்கொள்வோரின் எண்ணிக்கை ஊக்கமளிப்பதாக இருப்பதாகக் குறிப்பிட்ட திரு சான், தடுப்பூசி போடப்பட்ட முதல் 2 நாட்களில் 300 வயதானவர்கள் பதிவு செய்துகொண்டனர் என்றார்.\n\nதடுப்பூசி போட்டுக்கொள்ள பொதுமக்களை ஊக்குவித்த அவர், தடுப்பூசி போட்டுக்கொள்வோர் எண்ணிக்கை படிப்படியாக அதிகரிக்குமென நம்பிக்கை தெரிவித்தார்.\n\nமுகக்கவசங்கள், 'டிரேஸ் டுகெதர்' வில்லை போன்றவற்றைப் பெற வயதானவர்கள் அடிக்கடி சென்று வரும் இடம் என்பதால் தடுப்பூசி போடுவதற்கு சமூக மன்றங்கள் தேர்ந்தெடுக்கப்பட்டதாக திரு சான் குறிப்பிட்டார்.\n\nநாளை தஞ்சோங் பகார் சமூக மன்றத்தில் திரு சான் சுங் சிங் தடுப்பூசி போட்டுக்கொள்வார் என்று தெரிவிக்கப்பட்டது.\n\nஒவ்வொரு சமூகத் தடுப்பூசி மையத்திலும் நாளொன்றுக்கு சுமார் 2,000 பேருக்கு தடுப்பூசி போட இயலும். காலை 8 முதல் இரவு 10 மணி வரை தடுப்பூசி போடப்படும்.\n\nஇது தொடர்பான விரிவான செய்திகளுக்கு தமிழ் முரசு நாளிதழின் நாளைய (ஜனவரி 27) அச்சுப் பிரதியை நாடவும்!\n\nகுறிப்புச் சொற்கள்\n\nசிங்கப்பூர்", "images": [{"image_url": "https://cassette.sphdigital.com.sg/image/tamilmurasu/5534f340a1343741d38780a5d6906a64a1415a82cce11da219db8a10332dd707?w=825", "alt_text": "0f72b8ca-23ca-4c51-ac36-5a0853da1efa", "caption": "70 மற்றும் அதற்கு மேற்பட்ட வயதுடையவர்களுக்கு தடுப்பூசி போட தஞ்சோங் பகார் சமூக மன்றத்தில் அமைக்கப்பட்டுள்ள சமூகத் தடுப்பூசி நிலையம். படங்கள்: - 1 of 2"}, {"image_url": "https://cassette.sphdigital.com.sg/image/tamilmurasu/228f153d2886c83a893cfbe459223b323ead4ebee967c28996aa1255b0b28673?w=825", "alt_text": "2e3d6f05-0d35-4ae2-9cba-31087b29b063", "caption": "70 மற்றும் அதற்கு மேற்பட்ட வயதுடையவர்களுக்கு தடுப்பூசி போட தஞ்சோங் பகார் சமூக மன்றத்தில் அமைக்கப்பட்டுள்ள சமூகத் தடுப்பூசி நிலையம். படங்கள்: - 1 of 2"}]}
{"article_url": "https://tamilmurasu.com.sg/top-news/%E0%AE%95%E0%AE%A3%E0%AF%8D%E0%AE%A3%E0%AF%80%E0%AE%B0%E0%AF%8D%E0%AE%AA%E0%AF%8D-%E0%AE%AA%E0%AF%81%E0%AE%95%E0%AF%88-%E0%AE%A4%E0%AE%9F%E0%AE%BF%E0%AE%AF%E0%AE%9F%E0%AE%BF-%E0%AE%89%E0%AE%AF%E0%AE%BF%E0%AE%B0%E0%AE%BF%E0%AE%B4%E0%AE%AA-1170091", "site_title": "கண்ணீர்ப் புகை, தடியடி, உயிரிழப்பு; வன்முறைக் களமான டெல்லி", "publish_date": "2021-01-26", "content": "கண்ணீர்ப் புகை, தடியடி, உயிரிழப்பு; வன்முறைக் களமான டெல்லி\n\n26 Jan 2021 - 1:53 pm\n\n2\n\nmins read\n\nபுதிய வேளாண் சட்டங்களைத் திரும்பப் பெற வலியுறுத்தி இரு மாதங்களுக்கும் மேலாக டெல்லி எல்லைப் பகுதிகளில் போராடி வரும் இந்திய விவசாயிகள், இன்று தலைநகர் புதுடெல்லியில் மாபெரும் டிராக்டர் பேரணியை நடத்தினர்.\n\nகுடியரசு நாள் அணிவகுப்பு இடம்பெற்றதை அடுத்து, நண்பகல் 12 மணிக்குப் பிறகே டிராக்டர் பேரணிக்கு போலிஸ் அனுமதி வழங்கி இருந்தது.\n\n-\n\nஆனால், காலை 8 மணிக்கே எல்லைப் பகுதிகளில் பெரும் எண்ணிக்கையில் திரண்ட விவசாயிகள், போலிஸ் அமைத்திருந்த தடுப்புகளை அகற்றிவிட்டு டெல்லி நகருக்குள் புகுந்தனர்.\n\nஇதையடுத்து, அவர்களைத் தடுக்க முயன்றபோது போலிசாருக்கும் விவசாயிகளுக்கும் இடையே தள்ளுமுள்ளு ஏற்பட்டது. கண்ணீர்ப் புகைக்குண்டுகளை வீசியும் தடியடி நடத்தியும் போலிசார் அவர்களைக் கலைக்க முயன்றனர்.\n\nசில பகுதிகளில் கற்களை வீசித் தாக்கியதில் அரசுப் பேருந்துகளும் போலிஸ் வாகனங்களும் சேதமடைந்தன. டிராக்டர்களுடன் செங்கோட்டைக்குள் நுழைந்த விவசாயிகள், அதன் உச்சியில் கொடியையும் ஏற்றினர்.\n\n-\n\nவிவசாயிகள்-போலிசார் இடையிலான மோதலால் டெல்லி வன்முறைக் களமாகக் காட்சியளித்தது.\n\nஇதையடுத்து, முன்னெச்சரிக்கை நடவடிக்கையாக டெல்லியில் பத்து மெட்ரோ ரயில் நிலையங்கள் மூடப்பட்டன.\n\nசிங்கு, திக்ரி, காசிப்பூர், முகர்பா சௌக், நாங்லோய் ஆகிய எல்லைகளிலும் அதையொட்டிய பகுதிகளிலும் இணையச் சேவை தற்காலிகமாக நிறுத்தப்பட்டது.\n\n-\n\nடெல்லி ஐடிஒ பகுதிக்கு அருகே டிராக்டர் கவிழ்ந்ததில் உத்தராகண்ட் மாநிலத்தைச் சேர்ந்த நவநீத் சிங் என்ற விவசாயி இறந்துவிட்டதாக போலிஸ் தெரிவித்தது.\n\nஆனால், அவர் டெல்லி போலிசாரால் சுட்டுக்கொல்லப்பட்டதாக போராடிய விவசாயிகள் குற்றஞ்சாட்டினர்.\n\nபேரணியின்போது இடம்பெற்ற வன்முறை நிகழ்வுகளுக்குக் கண்டனம் தெரிவித்த விவசாயச் சங்கங்கள், தீங்கு விளைவிக்கும் நோக்குடன் சமூக விரோதிகளும் அரசியல் கட்சிகளைச் சேர்ந்தோரும் பேரணிக்குள் ஊடுருவிவிட்டதாகத் தெரிவித்தன.\n\nகுறிப்புச் சொற்கள்\n\nடெல்லி", "images": [{"image_url": "https://cassette.sphdigital.com.sg/image/tamilmurasu/899746467db84acf657e72447d685f382f16b3dff06539987c4ec461eef7faf3?w=825", "alt_text": null, "caption": "-"}, {"image_url": "https://cassette.sphdigital.com.sg/image/tamilmurasu/10f85f21645cbcdfd24402762c80589d4bf4a6e38bd17f92b5a911f68f4bdb57?w=825", "alt_text": null, "caption": "-"}, {"image_url": "https://cassette.sphdigital.com.sg/image/tamilmurasu/4324e98b388b03725106ad29ed069b40c82f1e30042840812beac08e948c821c?w=825", "alt_text": null, "caption": "-"}]}
{"article_url": "https://tamilmurasu.com.sg/top-news/story20210126-60222.html", "site_title": "பத்துமலை தைப்பூச வெள்ளி ரத ஊர்வலம்: 10 பேருக்கு மட்டுமே அனுமதி", "publish_date": "2021-01-26", "content": "பத்துமலை தைப்பூச வெள்ளி ரத ஊர்வலம்: 10 பேருக்கு மட்டுமே அனுமதி\n\n26 Jan 2021 - 6:34 pm\n\n2\n\nmins read\n\nதைப்பூச திருவிழாவையொட்டி முருகனை ஏந்திச் செல்லும் வெள்ளி ரத ஊர்வலம் ஆண்டுதோறும் வெகு விமரிசையாக நடைபெறுவது வழக்கம். ஆனால் இவ்வாண்டின் ரத ஊர்வலம் பொலிவின்றி நடைபெறவிருக்கிறது. படம்: தி ஸ்டார் -\n\nகோலாலாம்பூரில் உள்ள புகழ்பெற்ற பத்துமலை ஸ்ரீ சுப்பிரமணியர் சாமி கோயிலின் தைப்பூச வரலாற்றில் முதல் முறையாக வெள்ளி ரத ஊர்வலத்தில் பத்து பேர் மட்டுமே பங்கேற்பார்கள் என அறிவிக்கப்பட்டுள்ளது.\n\nகொவிட்-19 காரணமாக ரத ஊர்வலத்தில் பொதுமக்கள் பங்கேற்க தடை விதிக்கப்பட்டுள்ளது.\n\nகடந்த 1983ஆம் ஆண்டு தொடங்கப்பட்ட ரத ஊர்வலத்தில் 10,000க்கும் மேற்பட்ட பக்தர்கள் பங்கேற்பது வழக்கம். சுமார் 16 மணி நேரத்துக்கு கோலாலம்பூர் வீதிகளில் ரதம் வலம் வரும்.\n\nஆனால் இம்முறை ரத ஊர்வலம் எந்த இடத்திலும் நிற்காமல் மூன்று மணி நேரத்திற்குள் முடிந்துவிடும் என தெரிவிக்கப் பட்டுள்ளது.\n\nஆலய நிர்வாகக் குழுவின் தலைவரான ஆர். நடராஜா, 7.3 மீட்டர் உயரம் கொண்ட ரத ஊர்வலத்தில் பத்து பேர் மட்டுமே பங்கேற்பார்கள் என்றார்.\n\nஓட்டுநர், மின்சாரப் பொறியாளர், மின்விளக்கு நிபுணர், கோயில் அர்ச்சகர், ஐந்து நிர்வாகக் குழு உறுப்பினர்கள் ஆகிய பத்து பேர் உடன் செல்வார்கள் என்று அவர் தெரிவித்தார்.\n\nஸ்ரீ மஹா மாரியம்மன் ஆலயத்தில் நாளை பூசைகள் முடிந்தபிறகு அதிகாலை 2.30 மணியளவில் வெள்ளி ரதம் புறப்படும். இதே நாள் காலை 5.30 அல்லது 6.00 மணியளவில் பத்துமலையில் ஊர்வலம் நிறைவடையும்.\n\nமறுநாள் அதிகாலை 2.30 மணியளவில் ஸ்ரீ மஹா மாரியம்மன் ஆலயத்துக்கு ரதம் திரும்பிவிடும்.\n\nவெள்ளி ரத ஊர்வலத்தின்போது பாரம்பரிய இசை எதுவும் இருக்காது என்று கூறிய அவர், போலிசாரின் கடுமையான மேற்பார்வையில் ஊர்வலம் நடைபெறும் என்று கூறினார்.\n\nஊர்வலத்தில் பங்கேற்க வர வேண்டாம் என்றும் கிருமிப்பரவல் காரணமாக ஜனவரி 28ஆம் தேதி தைப்பூச நாளன்று கோயிலுக்கு வர வேண்டாம் என்றும் அவர் கேட்டுக் கொண்டார்.\n\nகடந்த ஞாயிற்றுக் கிழமை பேசிய கூட்டரசு பிரதேச அமைச்சர் அன்னுவர் மூசா, இவ்வாண்டு தைப்பூச திருவிழாவில் ரத ஊர்வலத்துக்கு மட்டுேம அனுமதியுண்டு என்று கூறியிருந்தார். இதையொட்டி ரத ஊர்வலம் மட்டுமே இவ்வாண்டு நடத்தப்படுகிறது.\n\nகுறிப்புச் சொற்கள்\n\nமலேசியா\n\nபத்துமலை\n\nதைப்பூசம்\n\nதொடர்புடைய செய்திகள்\n\nமலேசிய தைப்பூசத்தில் ஒரு மில்லியன் பேர்\n\n25 Jan 2016\n\n-\n\n7:35 AM\n\nமேளதாளம் முழங்க தைப்பூசத் திருவிழா\n\n25 Jan 2016\n\n-\n\n5:45 AM", "images": [{"image_url": "https://cassette.sphdigital.com.sg/image/tamilmurasu/397df22dbd1d553b638efcaa651437ebce6b3ae930c4b6aebfcc4b79af551aff?w=825", "alt_text": "317c9781-ca65-469c-8142-f06548f0cabb", "caption": "தைப்பூச திருவிழாவையொட்டி முருகனை ஏந்திச் செல்லும் வெள்ளி ரத ஊர்வலம் ஆண்டுதோறும் வெகு விமரிசையாக நடைபெறுவது வழக்கம். ஆனால் இவ்வாண்டின் ரத ஊர்வலம் பொலிவின்றி நடைபெறவிருக்கிறது. படம்: தி ஸ்டார் -"}, {"image_url": "https://cassette.sphdigital.com.sg/image/tamilmurasu/3a3b5a7099fb8bcfbb07377f5cd7e9c350d1e113ae95e5952184a895c116b9fe?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/122226d877b59d57f83393b1e7782278c75e72c84cac3038f248ab4069364ae9?w=235", "alt_text": null, "caption": null}]}
{"article_url": "https://tamilmurasu.com.sg/singapore/story20210126-60199.html", "site_title": "மூத்தோருக்கு 80% வரை மானியம் வழங்கப்படலாம்", "publish_date": "2021-01-26", "content": "மூத்தோருக்கு 80% வரை மானியம் வழங்கப்படலாம்\n\n26 Jan 2021 - 5:45 am\n\n2\n\nmins read\n\nசமுதாய, குடும்ப மேம்பாட்டு அமைச்சர் மசகோஸ் ஸுல்கிஃப்லி (வலக்கோடி), மூத்த துணை அமைச்சர்களான திருமதி சிம் ஆன், டாக்டர் ஏமி கோர் (இடக்கோடி) ஆகியோர் 'எச்டிபி ஹப்'பில் நேற்று கண்காட்சியைப் பார்வையிட்டனர். படம்: ஸ்ட்ரெய்ட்ஸ் டைம்ஸ் -\n\nசிங்கப்பூரின் முதல் சமூகப் பராமரிப்பு குடியிருப்புகளில் பராமரிப்பு வழங்கும் பகிர்வு சேவை\n\nசிங்­கப்­பூ­ரின் முதல் சமூ­கப் பரா­மரிப்பு வீடு­களில் வசிக்க விரும்­பும் மூத்­தோர், பரா­ம­ரிப்பு வழங்­கும் பகிர்வு சேவைக்கு 80 விழுக்­காடு வரை­யி­லான அர­சாங்க மானி­யங்­களைப் பெறத் தகுதி பெறு­வர்.\n\nகுடும்ப வரு­மா­னம், எந்த மாதி­ரி­யான உதவி தேவைப்­ப­டு­கிறது என்­ப­தைப் பொறுத்து மானி­யம் வழங்­கப்­படும் என்று சமு­தாய, குடும்ப மேம்­பாட்டு அமைச்­சர் மசகோஸ் ஸுல்­கி­ஃப்லி நேற்று தெரி­வித்­தார். 'எச்­டிபி ஹப்'பில் நடை­பெ­றும் சமூ­கப் பரா­ம­ரிப்பு வீட்டு கண்­காட்­சிக்கு வரு­கை­ய­ளித்­த­போது அவர் இத­னைத் தெரி­வித்­தார்.\n\nபுக்­கிட் பாத்­தோக் வெஸ்ட் அவென்யூ 9ல் உள்ள முதல் தொகுதி வீடு­கள் 65 மற்­றும் அதற்­கும் மேற்­பட்ட வயது உடை­ய­வர்­களுக்­கா­னவை.\n\nஅடுத்த மாதம் வெளி­யி­டப்­படும் தேவைக்­கேற்ப கட்டி விற்­கப்­படும் வீட்­டுத் திட்­டத்­தில் ஏறத்­தாழ 160 இத்தகைய வீடு­கள் விற்­ப­னைக்கு விடப்­படும். 2024ல் அவை கட்டி முடிக்­கப்­படும் என எதிர்­பார்க்­கப்­படு­கிறது.\n\nபகிர்வு பரா­ம­ரிப்பு வழங்­கும் சேவைக்­கான மாதக் கட்­ட­ணம், மானி­யத்­திற்கு முன்பு ஏறக்­கு­றைய $950. மூத்­தோ­ருக்கு உணவு ஊட்டி­வி­டும் சேவை தேவைப்­பட்­டால் மாதக் கட்­ட­ணம் ஏறத்­தாழ $1,950ஆக இருக்­கும்.\n\nஇந்­தக் கட்­டாய அடிப்­படை சேவைத் திட்­டத்­தில் குடி­யி­ருப்­பாளர்­கள் அனை­வ­ரும் சேர வேண்­டும். அதற்­கான கட்­ட­ணத்­தைத் தொடக்­கத்­தில் முழு­மை­யாக செலுத்த வேண்­டும்.\n\nஅவ்­வாறு செய்ய இய­ல­வில்லை என்­றால் அதைப் பகு­தி­யாக செலுத்திவிட்டு குத்­த­கைக்­கா­லம் முழு­வ­தும் மாதக் கட்­ட­ண­மாக செலுத்த வேண்­டும்.\n\nபகல்­நேர சமூ­கப் பரா­ம­ரிப்பு, உண­வுச் சேவை, இல்­லப் பரா­மரிப்பு போன்ற இதர சேவை­க­ளுக்­கும் மானி­யம் பொருந்­தும்.\n\nஇத்­திட்­டத்­திற்கு 15 ஆண்­டு­கால குத்­த­கைக்­கான கட்­ட­ணம் $22,000ல் இருந்­தும் 35 ஆண்டு குத்­த­கைக்­கான கட்­ட­ணம் $59,000ல் இருந்­தும் தொடங்­கு­கிறது. 24 மணி நேர அவ­ச­ர­கால கண்­கா­ணிப்பு, பதில் நட­வ­டிக்கை சேவை, அடிப்­படை சுகா­தா­ரப் பரி­சோ­தனை, எளி­மை­யான வீட்­டுப் பழு­து­பார்ப்­புப் பணி­கள், குடி­யி­ருப்­புப் பகு­திக்­குள் உள்ள சமூக இடங்­களில் இடம்­பெ­றும் நட­வ­டிக்­கை­கள் இத்­திட்­டத்­தில் உள்­ள­டங்­கும்.", "images": [{"image_url": "https://cassette.sphdigital.com.sg/image/tamilmurasu/c219c1239f38abfcd6dc3b4719dfbfc9c6c022acb057b9fefaab23c3d3a06382?w=825", "alt_text": "407cf625-22e6-403b-b832-bae926b4a796", "caption": "சமுதாய, குடும்ப மேம்பாட்டு அமைச்சர் மசகோஸ் ஸுல்கிஃப்லி (வலக்கோடி), மூத்த துணை அமைச்சர்களான திருமதி சிம் ஆன், டாக்டர் ஏமி கோர் (இடக்கோடி) ஆகியோர் 'எச்டிபி ஹப்'பில் நேற்று கண்காட்சியைப் பார்வையிட்டனர். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/india/story20210126-60210.html", "site_title": "ரூ. 25 கோடி அணை உடைப்பு; போராட்டம்", "publish_date": "2021-01-26", "content": "ரூ. 25 கோடி அணை உடைப்பு; போராட்டம்\n\n26 Jan 2021 - 5:45 am\n\n1\n\nmins read\n\nபடம்: ஊடகம் -\n\nவிழுப்புரம் மாவட்டம், தளவானூர் கிராமம், கடலூர் மாவட்டம், திரிமங்கலம் கிராமங்களுக்கு இடையே ஓடும் தென்பெண்ணை ஆற்றின் குறுக்கே ரூ.25 கோடியே 35 லட்சத்தில் புதிதாக கட்டப்பட்ட தடுப்பணை 4 மாதங்களில் உடைந்து விழுந்தது.\n\nஇதையடுத்து, உடைப்பு ஏற்பட்ட பகுதியில் தி.மு.க.வினர் விவசாயிகளுடன் சேர்ந்து தர்ணா போராட்டத்தில் ஈடுபட்டனர்.\n\nஇதுகுறித்து சட்டத்துறை அமைச்சர் சி.வி.சண்முகம் கூறுகையில், \"விரைவில் சீரமைப்புப் பணிகள் தொடங்கப்படும்,\" என்றார்.", "images": [{"image_url": "https://cassette.sphdigital.com.sg/image/tamilmurasu/19f1463dec0cc9dda80bc437c943db604fa18e8e4fb11f87f03aeeb3d9ebd6e7?w=825", "alt_text": "dde32844-e35e-4b48-8952-3dff47fadba0", "caption": "படம்: ஊடகம் -"}]}
{"article_url": "https://tamilmurasu.com.sg/cinema/story20210126-60218.html", "site_title": "புத்தாண்டில் புதிய எதிர்பார்ப்புகள் 'ஹாலிவுட்' தனுஷ்; 'மாநாடு' சிம்பு", "publish_date": "2021-01-26", "content": "புத்தாண்டில் புதிய எதிர்பார்ப்புகள் 'ஹாலிவுட்' தனுஷ்; 'மாநாடு' சிம்பு\n\n26 Jan 2021 - 5:45 am\n\n3\n\nmins read\n\nநடிகர்கள் ரஜினி, விஜய், அஜித். (இடமிருந்து வலம்) -\n\n1\n\nof\n\n3\n\nநடிகர்கள் ரஜினி, விஜய், அஜித். (இடமிருந்து வலம்) -\n\n1\n\nof\n\n3\n\nநடிகர்கள் ரஜினி, விஜய், அஜித். (இடமிருந்து வலம்) -\n\n1\n\nof\n\n3\n\nநடிகர்கள் ரஜினி, விஜய், அஜித். (இடமிருந்து வலம்) -\n\n1\n\nof\n\n3\n\nநடிகர்கள் ரஜினி, விஜய், அஜித். (இடமிருந்து வலம்) -\n\n1\n\nof\n\n3\n\nநடிகர்கள் ரஜினி, விஜய், அஜித். (இடமிருந்து வலம்) -\n\n1\n\nof\n\n3\n\nநடிகர்கள் ரஜினி, விஜய், அஜித். (இடமிருந்து வலம்) -\n\n1\n\nof\n\n3\n\nமலர்ந்­துள்ள புத்­தாண்­டில் ஒட்­டு­மொத்த தமிழ் சினி­மா­வுக்­கும் நம்­பிக்­கை­யூட்­டும் வித­மாக வெளி­யாகி உள்­ளது 'மாஸ்­டர்'.\n\nஎனி­னும் எதிர்­வ­ரும் நாள்­களில் பல சவால்­க­ளைச் சந்­திக்க வேண்­டி­யி­ருக்­கும் என்­பதை திரை­யு­ல­கத்­தி­னர் உணர்ந்­துள்­ள­னர். அதேவேளை­யில் பல சுவா­ர­சி­யங்­களும் அரங்­கேற உள்­ளன.\n\n2019ஆம் ஆண்டு இரு­நூ­றுக்­கும் மேற்­பட்ட படங்­கள் வெளி­யீடு கண்ட நிலை­யில் கடந்த ஆண்டு கோடம்­பாக்­கத்­தில் உத்­தே­ச­மாக நூறு படங்­களே வெளி­யீடு கண்­டன. இவற்­றுள் நேர­டி­யாக இணை­யத்­தில் வெளி­யீடு கண்ட படங்­களும் அடங்­கும்.\n\nதிரை­ய­ரங்­கு­கள், 'ஓடிடி' இடையே போட்டி\n\nநடப்­பாண்­டில் 250க்கும் மேற்­பட்ட படங்­கள் வெளி­யா­கும் என எதிர்­பார்க்­கப்­ப­டு­கிறது.\n\nஇந்­நி­லை­யில் திரை­ய­ரங்­கு­க­ளுக்­கும் 'ஓடிடி' எனப்­படும் இணை­யத்­தில் படங்­களை வெளி­யி­டும் நிறு­வ­னங்­க­ளுக்­கும் இடையே போட்டி ஏற்­பட்­டுள்­ள­தாக ஒரு­த­ரப்­பி­னர் கரு­து­கின்­ற­னர்.\n\n'ஓடிடி'யால் திரை­ய­ரங்­கு­க­ளின் வரு­மா­னம் பாதிக்­கப்­படும் என்­பது ஒரு­த­ரப்­பின் கருத்­தாக உள்­ளது.\n\nஆனால் 'வார்­னர் பிர­தர்ஸ்' போன்ற பெரிய நிறு­வ­னங்­கள் கூட தங்­கள் தயா­ரிப்­பு­களை ஒரே நாளில் திரை­ய­ரங்­கு­க­ளி­லும் இணை­யத்­தி­லும் வெளி­யி­டு­வ­தாக மற்­றொரு தரப்பு சுட்­டிக்­காட்­டு­கிறது.\n\nஎனவே இரு தளங்­க­ளி­லும் வசூல் காண்­பதே புத்­தி­சா­லித்­த­னம் என இத்­த­ரப்பு கூறு­கிறது. ரசி­கர்­கள் என்ன முடிவு எடுக்­கி­றார்­கள் என்­பது போகப்­போ­கத்­தான் தெரி­ய­வ­ரும்.\n\nமுன்­னணி நாய­கர்­க­ளின் படங்­கள்வசூல் தருமா?\n\nபெரிய, முன்­னணி நாய­கர்­க­ளின் படங்­கள் இந்­தாண்டு வெளி­யீடு காண உள்­ளன.\n\nரஜி­னி­யின் 'அண்­ணாத்த', அஜித்­தின் 'வலிமை', விக்­ர­மின் 'கோப்ரா', சிவ­கார்த்­தி­கே­ய­னின் 'அய­லான்', 'டாக்­டர்', தனு­ஷின் 'ஜகமே தந்­தி­ரம்', சிம்­பு­வின் 'மாநாடு' உள்­ளிட்ட படங்­கள் அடுத்­த­டுத்து வெளி­யீடு காணும். இவற்­றின் வசூ­லும் திருப்­தி­க­ர­மாக இருக்­கும் பட்­சத்­தில் கோடம்­பாக்­கம் மீண்­டும் நிமிர்ந்­து­வி­டும் என்­கி­றார்­கள் திரை ஆர்­வ­லர்­கள்.\n\nஅதி­க­ரிக்­கும் 'ஆந்­தா­லஜி' படங்கள்\n\nஇதற்­கி­டையே தமி­ழி­லும் ஒரே படத்­தில் பல கதை­க­ளைச் சொல்லி அவற்றை இறு­தி­யில் இணைக்­கும் 'ஆந்­தா­லஜி' வகைப் படங்­கள் அதி­க­ரித்து வரு­கின்­றன. கடந்த ஆண்டு வெளி­யான 'புத்­தம் புது காலை', 'பாவக் கதை­கள்' ஆகிய படங்­கள் வெளி­யா­கின.\n\nமணி­ரத்­னம், கவு­தம் மேனன், வெங்­கட் பிரபு, பா.ரஞ்­சித், கார்த்­திக் நரேன், கே.பி.ஆனந்த் உள்­ளிட்ட பல இயக்­கு­நர்­கள் இணை­யத்­தில் நேர­டி­யாக வெளி­யி­டு­வ­தற்­கென படைப்­பு­களை உரு­வாக்கத் தயாரா­கின்­ற­னர்.\n\nவிஜய் சேது­பதி, சித்­தார்த், அர­விந்த் சாமி, கவு­தம் கார்த்­திக், கீர்த்தி சுரேஷ், தமன்னா, சமந்தா, ஐஸ்­வர்யா ராஜேஷ், நந்­திதா, காஜல் உள்­ளிட்ட பலர் இப்­ப­டங்­களில் நடிக்­கின்­ற­னர்.\n\nஇதேபோல் இணை­யத் தொடர்­களின் பக்­க­மும் கோடம்­பாக்­கத்து கலை­ஞர்­க­ளின் பார்வை திரும்­பி­யுள்­ளது. பெரும்­பா­லான முன்­னணி நடி­கை­கள் ஏதே­னும் ஓர் இணை­யத் தொட­ரில் நடிக்­கின்­ற­னர் அல்­லது ஒப்­பந்­த­மாகி உள்­ள­னர் என்று தொடர்ந்து தக­வல்­கள் வெளி­யாகி வரு­கின்­றன.\n\nஅசத்­தும் சேது­பதி, பிரியா\n\nமுன்­னணி நாய­கர்­களில் வழக்­கம் போல் இந்த ஆண்­டும் விஜய் சேது­ப­தி­தான் வரி­சை­யாக பல படங்­களில் நடித்­துக்கொண்­டி­ருக்­கி­றார்.\n\nதமிழ், இந்­தி­யில் திரைப்­ப­டங்­கள் மட்­டு­மல்­லா­மல் இந்­தி­யில் இரு இணை­யத் தொடர்­களில் நடிக்­க­வும் இவர் ஒப்­பந்­த­மாகி உள்­ளார். 'மனி­த­ருக்கு எப்­ப­டித்­தான் எல்­லா­வற்­றுக்­கும் நேரம் இருக்­கி­றதோ' என்று கோடம்­பாக்­கத்­துப் புள்­ளி­கள் ஆச்­ச­ரி­யப்­ப­டு­கி­றார்­கள்.\n\nநாய­கி­களைப் பொறுத்­த­வரை பிரியா பவானி சங்­கர் இன்­னொரு நயன்­தா­ரா­வாக உரு­வெ­டுத்து வரு­கி­றார். தற்­போது தமி­ழில் மட்­டும் எட்டு படங்­க­ளி­லும் தெலுங்கு, மலை­யா­ளத்­தில் தலா ஒரு படத்­தி­லும் நடித்­துக் கொண்­டி­ருக்­கி­றார். இவ­ரை­யும் இணை­யத் தொடர்­களில் பிர­பல இயக்­கு­நர்­கள் இரு­வர் ஒப்­பந்­தம் செய்­துள்­ள­ன­ராம்.\n\nநகைச்­சு­வைக்குப் பஞ்­சம் ஏற்படுமா?\n\nகொரோனா காலத்­தில் தொலைக்­காட்­சி­யி­லும் இணை­யத்­தி­லும் திரைப்­ப­டங்­க­ளைப் பார்ப்­ப­வ­ரின் எண்­ணிக்கை வெகு­வாக அதி­க­ரித்­துள்­ளது. பெரும்­பா­லா­ன­வர்­கள் நகைச்­சு­வைப் படைப்­பு­களை விரும்­பிப் பார்க்­கி­றார்­கள்.\n\nஇந்த ஆண்டு முன்­னணி நகைச்­சுவை நடி­கர்­க­ளான சூரி­யும் யோகி பாபு­வும் கதா­நா­ய­கர்­க­ளாக மாறி­யுள்­ள­னர். ஏற்­கெ­னவே சந்­தா­ன­மும் வடி­வே­லு­வும் நகைச்­சுவைக் களத்­தில் இருந்து ஒதுங்­கி­விட்­ட­தால் இவர்­க­ளின் இடத்தை மற்­ற­வர்­கள்­தான் நிரப்ப வேண்­டி­யுள்­ளது.\n\nஇளம் இயக்­கு­நர்­க­ளின் படைப்புகள்\n\nஇந்த ஆண்டு பல இளம் இயக்­கு­நர்­க­ளின் புதிய படங்­கள் வெளி­யா­கும் வாய்ப்­புள்­ளது. இவை ரசி­கர்­கள் மத்­தி­யில் எதிர்­பார்ப்­பு­களை ஏற்­ப­டுத்தி உள்­ளன.\n\nலோகேஷ் கன­க­ராஜ் 'மாஸ்­டர்' படத்தை இயக்­கி­யுள்ள நிலை­யில், அடுத்து கமல்­ஹா­சனை வைத்து 'விக்­ரம்' படத்தை இயக்­கு­கி­றார். 'கோல­மாவு கோகிலா' புகழ் நெல்­சன் அடுத்து விஜய்யை இயக்க தயா­ரா­கி­றார். விக்­ரமை வைத்து 'கோப்ரா' படத்தை இயக்­கு­கி­றார் அஜய் ஞான­முத்து.\n\nகார்த்­திக் சுப்­பு­ராஜ் இயக்­கத்­தில் அடுத்து நடிக்க உள்­ளார் விக்­ரம். வினோத் இயக்­கி­யுள்ள அஜித்­தின் 'வலிமை' அடுத்த சில மாதங்­களில் வெளி­யா­கும்.", "images": [{"image_url": "https://tamilmurasu.com.sg/cinema/story20210126-60218.html?w=825", "alt_text": "52c78bf6-3d65-420d-9452-8a276f3e3767", "caption": "நடிகர்கள் ரஜினி, விஜய், அஜித். (இடமிருந்து வலம்) - 1 of 3"}]}
{"article_url": "https://tamilmurasu.com.sg/singapore/story20210126-60203.html", "site_title": "என்யுஎஸ் மாணவர்களை ஊழியரணிக்கு தயார்ப்படுத்தும் புதிய கைபேசி செயலி", "publish_date": "2021-01-26", "content": "என்யுஎஸ் மாணவர்களை ஊழியரணிக்கு தயார்ப்படுத்தும் புதிய கைபேசி செயலி\n\n26 Jan 2021 - 5:45 am\n\n2\n\nmins read\n\n'NUS career+' என்று அழைக்கப்படும் கைபேசி செயலி நேற்று அதிகாரபூர்வமாக தொடங்கி வைக்கப்பட்டது. மாணவர்கள் தங்களது கல்வி, வாழ்க்கைத் தொழிலுக்கு திட்டமிட இது உதவுகிறது. படம்: என்யுஎஸ் -\n\nசிங்­கப்­பூர் தேசிய பல்­க­லைக்­க­ழ­கத்­தைச் (என்­யு­எஸ்) சேர்ந்த 13,000க்கும் அதி­க­மான மாண­வர்­கள், ஊழி­ய­ர­ணிக்­குத் தங்­க­ளைத் தயார்ப்­ப­டுத்த உத­வும் கைபேசி செயலி ஒன்­றைப் பதி­வி­றக்­கம் செய்­துள்­ள­னர்.\n\n'NUS career+' என்று அழைக்­கப்­படும் இச்­செ­யலி நேற்று அதி­கா­ர­பூர்­வ­மா­கத் தொடங்கி வைக்­கப்­பட்­டது.\n\nமாண­வர்­கள் தங்­க­ளது கல்வி, வாழ்க்­கைத் தொழில் பாதைக்­குத் திட்­ட­மிட செயற்கை நுண்­ண­றிவு, பரந்த அளவிலான தரவுகளை இந்தக் கைபேசி ­செ­யலி பயன்­படுத்­து­கிறது.\n\nமாண­வர்­கள் பெற்­றுள்ள திறன்­களை­யும் அவர்­க­ளி­ட­மி­ருந்து நிறு­வ­னங்­கள் எதிர்­பார்க்­கும் திறன்­களை­யும் இந்தச் ­செ­யலி கண்­கா­ணிக்­கிறது.\n\nஎன்­யு­எஸ், உள்­ளூர் தொழில்­நுட்ப நிறு­வ­ன­மான 'ஜாப்­டெக்' ஆகி­யவை இச்­செ­ய­லியை இணைந்து உரு­வாக்­கி­யுள்­ளன.\n\nஇள­நி­லைப் பட்­டக்­கல்­வியை மேற்­கொள்­ளும் 32,000 என்­யு­எஸ் மாண­வர்­களும் இச்­செ­ய­லிக்­குப் பதிவு செய்­து­கொள்­ள­லாம். மாண­வரின் கல்வி நிலை­யைப் பொறுத்து அவ­ரது திற­னுக்­கேற்ப வழி­காட்­டு­தலை வழங்­கும்.\n\nஎடுத்­துக்­காட்­டாக, ஒரு குறிப்­பிட்ட திறனை மாண­வர் பெற வேண்­டி­யி­ருந்­தால், அதற்­கான பாடங்­க­ளை­யும் செயலி பரிந்­து­ரைக்­கும்.\n\nமாண­வர்­க­ளுக்கு வேலை­யைத் தேடித் தரும் வழக்­க­மான இணை­ய­வா­சல்­கள், மாண­வர்­க­ளின் தேடு­தல் விருப்­பத்­தின் அடிப்­ப­டை­யில் பரிந்­து­ரை­களை வழங்­கு­வ­தாக என்­யு­எஸ் குறிப்­பிட்­டது.\n\nஆனால் தனது செயலி, அன்­றா­டம் வெளி­யி­டப்­படும் மில்­லி­யன் கணக்­கான வேலை வாய்ப்­பு­களை ஆராய்ந்து, அந்­தந்த மாண­வ­ரின் தகு­திக்கு ஏற்ற வேலை­க­ளைப் பரிந்­து­ரைப்­ப­தா­கச் சொன்­னது.\n\n\"இந்த ஏற்­பாடு மாண­வர்­களுக்­குப் பரிட்­ச­ய­மில்­லாத வேலை­கள் உட்­பட பரந்த வேலை வாய்ப்­பு­களை வழங்­கு­கிறது,\" என்று என்­யு­எஸ் விவ­ரித்­தது.\n\nஇச்­செ­ய­லி­யில் மற்ற சில சிறப்­பம்­சங்­களும் உள்­ளன. எடுத்­துக்­காட்­டாக, எதிர்­கா­லத்­தில் எந்­தெந்த திறன்­கள் மாண­வர்­களுக்கு தேவைப்­படும் என்­பதை இது காட்டு­கிறது.\n\nஇந்த வாரம் மூன்று நாட்­களுக்கு என்­யு­எஸ் வேலை வாய்ப்­புக் கண்­காட்­சியை என்­யு­எஸ் நடத்­து­கிறது.\n\nஇது­வரை என்­யு­எஸ் நடத்­தி­யுள்ள ஆகப்­பெ­ரிய மெய்­நி­கர் வேலை கண்­காட்சி இதுவே.", "images": [{"image_url": "https://cassette.sphdigital.com.sg/image/tamilmurasu/fc40cdee7f186b37791a9aa6bb0558529e627d500fb9b746f0047fd74d3c9e63?w=825", "alt_text": "fac17b46-be8e-498c-83a2-6676a44ab6b4", "caption": "'NUS career+' என்று அழைக்கப்படும் கைபேசி செயலி நேற்று அதிகாரபூர்வமாக தொடங்கி வைக்கப்பட்டது. மாணவர்கள் தங்களது கல்வி, வாழ்க்கைத் தொழிலுக்கு திட்டமிட இது உதவுகிறது. படம்: என்யுஎஸ் -"}]}
{"article_url": "https://tamilmurasu.com.sg/singapore/story20210126-60194.html", "site_title": "'சிங்கப்பூரில் கொவிட்-19 தடுப்பூசி மீது உள்ள நம்பிக்கை அதிகரிக்கும்'", "publish_date": "2021-01-26", "content": "'சிங்கப்பூரில் கொவிட்-19 தடுப்பூசி மீது உள்ள நம்பிக்கை அதிகரிக்கும்'\n\n26 Jan 2021 - 5:45 am\n\n2\n\nmins read\n\nசாங்கி விமான நிலைய 4ஆம் முனையத்தில் தடுப்பூசி போட்டுக்கொள்ள பதிவு செய்யப்பட்டது. படம்: ஸ்ட்ரெய்ட்ஸ் டைம்ஸ் -\n\nசிங்­கப்­பூ­ரில் கொவிட்-19 தடுப்­பூசி மீதான நம்­பிக்கை அதி­க­ரிக்­கும் என்று எதிர்­பார்க்­கப்­ப­டு­கிறது.\n\nசிங்­கப்­பூ­ரில் கொவிட்-19 தடுப்­பூசி போட்­டுக்­கொள்­வோர் எண்­ணிக்கை அதி­க­ரிப்­பதை தலைமை சுகா­தார விஞ்­ஞானி டான் சோர் சுவான் நேற்று சுட்­டி­னார்.\n\n\"கொவிட்-19 தடுப்­பூசி மீது உள்ள நம்­பிக்கை அதி­க­ரிக்­கும் என்று எதிர்­பார்க்­கப்­ப­டு­கிறது. அதை­ய­டுத்து, தடுப்­பூசி போட்­டுக்­கொள்­வோர் எண்­ணிக்கை வெகு­வாக உய­ரும் என நம்­பப்­ப­டு­கிறது,\" என்று தடுப்­பூசி மீதான நம்­பிக்­கையை உயர்த்­து­வது தொடர்­பாக உல­கப் பொரு­ளி­யல் கருத்­தரங்கு ஏற்­பாட்­டில் நடை­பெற்ற மெய்­நி­கர் கலந்­து­ரை­யா­ட­லில் அவர் தெரி­வித்­தார். கடந்த ஆண்டு கொவிட்-19 தடுப்­பூ­சி­யைக் கண்டு­ பி­டிக்க பல நாடு­க­ளைச் சேர்ந்த மருத்­து­வக் குழுக்­கள் விரைந்­த­போது அது எந்த அள­வுக்­குப் பாது­காப்­பா­ன­தாக இருக்­கும் என்­ப­தில் பல­ரி­டையே சந்­தே­கம் நில­வி­யது.\n\nஆனால் தற்­போது பல நாடு­களில் கொவிட்-19 தடுப்­பூசி போட்­டுக்­கொள்­வது தொடங்­கி­யி­ருக்­கும் வேளை­யில் அதன் மீது உள்ள நம்­பிக்கை அதி­க­ரித்து வரு­வ­தாக கலந்­து­ரை­யா­ட­லில் பங்­கேற்ற ஆய்­வா­ளர் திரு பென் பேஜ் கூறி­னார்.\n\nஇந்­நி­லை­யில், அங் மோ கியோ, தஞ்­சோங் பகார் ஆதிய வட்­டா­ரங்­களில் வசிக்­கும் 70 வய­துக்­கும் மேற்­பட்ட முதி­யோ­ருக்கு கொரோனா தடுப்­பூசி போடும் திட்­டம் நாளை தொடங்க இருக்­கிறது.\n\nஅதற்கு முன்பு நாடா­ளு­மன்ற உறுப்­பி­னர்­கள் வீடு வீடா­கச் சென்று அது­பற்றி பேசி­னர். கொவிட்-19 தடுப்­பூசி போட்­டுக்­கொள்­வது குறித்து முதி­ய­வர்­கள் சிலர் இன்­னும் முடி­வெ­டுக்­க­வில்லை என்று அதி­லி­ருந்து தெரி­ய­வந்­துள்­ளது.\n\nகொவிட்-19 தடுப்­பூசி போட்­டுக்­கொள்ள பல­துறை மருந்­த­கங்­களில் முன்­ப­திவு செய்­து­கொள்ள ஒவ்­வொரு குடி­யி­ருப்­பி­லி­ருந்து ஏறத்­தாழ 5,000லிருந்து 10,000 வரை­யி­லான முதி­ய­வர்­க­ளுக்கு அழைப்பு விடுக்­கும் கடி­தங்­கள் அனுப்­பி­வைக்­கப்­படும். தடுப்­பூசி மருந்து வீணா­கா­மல் இருக்க இந்த ஏற்­பாடு செய்­யப்­பட்­டுள்­ளது.\n\nதடுப்­பூசி தயார்­நி­லை­யில் வைக்­கப்­பட்­டும் அதைப் போட்­டுக்­கொள்ள யாரும் வரா­விட்­டால் அது வீணா­கி­வி­டும் என்று தெரி­விக்­கப்­பட்­டது.\n\nஇந்­நி­லை­யில், தடுப்­பூசி போட்­டுக்­கொள்ள தயங்­கு­வ­தாக முதி­ய­வர்­கள் சிலர் ஸ்ட்­ரெய்ட்ஸ் டைம்ஸ் நாளி­த­ழி­டம் தெரி­வித்­த­னர். ஃபைசர்-பாயோஎன்­டெக் தடுப்­பூசி போட்­டுக்­கொண்­டா­லும் கொரோனா கிரு­மித்­தொற்று ஏற்­ப­டாது என்ற உத்­த­ர­வா­தம் இல்லை என்று முதி­ய­வர்­கள் சிலர் அக்­கறை தெரி­வித்­த­னர்.\n\nஅத­னால் தடுப்­பூசி போட்­டுக்­கொள்­வ­தால் பய­னில்லை என்று சிலர் கருத்து தெரி­வித்­த­னர். மறு­மு­னை­யில், கிரு­மித்­தொற்று ஏற்ப­டா­மல் இருக்க தடுப்­பூசி போட்­டுக்­கொள்ள தயா­ராக இருப்­ப­தாக சிலர் தெரி­வித்­த­னர்.\n\nகொரோனா கிரு­மித்­தொற்று கார­ண­மாக முதி­ய­வர்­கள் அதி­கம் பாதிப்­புக்­குள்­ளா­கும் ஆபத்து இருப்­ப­தாக மருத்­துவ நிபு­ணர்­கள் எச்­ச­ரிக்கை விடுத்­துள்­ள­னர்.\n\nகொரோனா கிரு­மித்­தொற்­றால் இளை­ஞர்­க­ளை­வி­மு­தி­ய­வர்­கள் மர­ணம் அடை­யும் சாத்­தி­யம் அதி­கம் என்று தெரி­விக்­கப்­பட்­டுள்­ளது.", "images": [{"image_url": "https://cassette.sphdigital.com.sg/image/tamilmurasu/90f43e95d4415682ae9db379b283dfdb741cb777267af6ab5ab58e30234f6592?w=825", "alt_text": "b3e0f33b-f0e1-47dd-a0e6-4d7cb942e3b7", "caption": "சாங்கி விமான நிலைய 4ஆம் முனையத்தில் தடுப்பூசி போட்டுக்கொள்ள பதிவு செய்யப்பட்டது. படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/singapore/story20210126-60192.html", "site_title": "தர்மன்: பின்னடைவுகளை எதிர்கொள்ள தயாராகுக", "publish_date": "2021-01-26", "content": "தர்மன்: பின்னடைவுகளை எதிர்கொள்ள தயாராகுக\n\n26 Jan 2021 - 5:45 am\n\n1\n\nmins read\n\n(கடிகார சுற்று முறைப்படி இடது மேல்புறத்திலிருந்து) கலந்துரையாடலை வழிநடத்திய ஃபைனான்சியல் டைம்ஸ் பத்திரிகையின் இணை ஆசிரியர் கிடியோன் ராச்மான், மூத்த அமைச்சர் தர்மன் சண்முகரத்னம், இந்தியாவின் பெண்கள் மற்றும் குழந்தைகள் மேம்பாடு மற்றும் ஜவுளித் துறை அமைச்சர் ஸ்மிருதி இரானி, விடிபி வங்கி தலைவர் ஆண்ட்ரே கோஸ்லின், ஜப்பான் வங்கியின் ஆளுநர் ஹருஹிக்கோ குரோடா. படம்: WEF  -\n\nகொவிட்-19 தடுப்­பூசி அனை­வ­ருக்­கும் கிடைக்­கும் வரை உல­க­ளா­விய பொரு­ளி­யல் மீண்டு வரு­வது நிச்­ச­ய­மற்­ற­தாக இருக்­கும் என்று மூத்த அமைச்­சர் தர்­மன் சண்­மு­க­ரத்­னம் தெரி­வித்­தார்.\n\nஇத­னால் சில சாத்­தி­யக்­கூ­று­க­ளுக்கு அர­சாங்­கங்­கள் தயா­ராக இருக்க வேண்­டும். அத்துடன் பின்­ன­டை­வு­களையும் எதிர்­கொள்­ளத் தயா­ராக இருக்க வேண்­டும் என்­றும் மிக­வும் பல­வீ­ன­மான நிலை­யில் இருப்­போ­ரைப் பாது­காக்க தேவை­யான கொள்­கை­களை நடை­மு­றைப்­ப­டுத்த வேண்­டும்.\n\nகொவிட்-19 கார­ண­மாக கடந்த ஆண்­டில் நிச்­ச­ய­மற்ற சூழல் நில­வி­ய­தா­க­வும் பொரு­ளி­யல் நிலை­கு­லைந்து போகா­மல் இருக்­க­வும் பொது­மக்­கள் நம்­பிக்கை இழக்­கா­மல் இருக்­க­வும் நிதி தொடர்­பாக உலக நாடு­கள் அதற்கு முன்பு எடுக்­காத பல நட­வ­டிக்­கை­களை எடுத்­த­ன­ என்றும் ச­மூ­கக் கொள்­கை­க­ளுக்­கான ஒருங்­கி­ணைப்பு அமைச்­ச­ரு­மான தர்­மன் கூறினார்.\n\n\"உல­க­ளா­விய வளர்ச்சி, அல்­லது தேசிய அள­வி­லான வளர்ச்சி குறித்து யாரா­லும் முன்­னு­ரைக்க முடி­யாது. இதெல்­லாம் கொரோனா கிரு­மித்­தொற்று சூழ­லைப் பொருத்­தது,\" என்­றார் திரு தர்­மன்.\n\nவளர்ந்து வரும் நாடு­களில் பெரும்­பா­லான மக்­க­ளி­டம் கொரோனா தடுப்­பூசி இன்­னும் சென்­ற­வ­டை­ய­வில்லை என்று தெரி­வித்த திரு தர்­மன், இதுவே நிச்­ச­ய­மற்ற நிலைக்கு முக்­கிய கார­ண­மாக இருக்­கிறது என்றார்.\n\nகுறிப்புச் சொற்கள்\n\nசிங்கப்பூர்\n\nதர்மன் சண்முகரத்னம்", "images": [{"image_url": "https://cassette.sphdigital.com.sg/image/tamilmurasu/47fc5be8e52896dc4841966a53092c2b4092ddf94c46ee2f0f457ba43ca01223?w=825", "alt_text": "fa34e4e2-468f-44a5-aa7a-ec5552d46b77", "caption": "(கடிகார சுற்று முறைப்படி இடது மேல்புறத்திலிருந்து) கலந்துரையாடலை வழிநடத்திய ஃபைனான்சியல் டைம்ஸ் பத்திரிகையின் இணை ஆசிரியர் கிடியோன் ராச்மான், மூத்த அமைச்சர் தர்மன் சண்முகரத்னம், இந்தியாவின் பெண்கள் மற்றும் குழந்தைகள் மேம்பாடு மற்றும் ஜவுளித் துறை அமைச்சர் ஸ்மிருதி இரானி, விடிபி வங்கி தலைவர் ஆண்ட்ரே கோஸ்லின், ஜப்பான் வங்கியின் ஆளுநர் ஹருஹிக்கோ குரோடா. படம்: WEF  -"}]}
{"article_url": "https://tamilmurasu.com.sg/singapore/story20210126-60191.html", "site_title": "சிங்­கப்­பூ­ரில் கட்டணச் சேவை வழங்கும் ஓட்டுநரில்லாப் பேருந்துகள்", "publish_date": "2021-01-26", "content": "சிங்­கப்­பூ­ரில் கட்டணச் சேவை வழங்கும் ஓட்டுநரில்லாப் பேருந்துகள்\n\n26 Jan 2021 - 5:45 am\n\n1\n\nmins read\n\nஓட்டுநரில்லாப் பேருந்து. படம்: திமத்தி டேவிட் -\n\nசிங்­கப்­பூ­ரில் இரு இடங்­களில் ஓட்­டு­ந­ரில்லா பேருந்­து­களில் பய­ணி­கள் செல்­ல­லாம். 2015ல் சாலை­களில் ஓட்­டு­ந­ரில்லாப் பேருந்­து­க­ள் முதலில் சோதிக்கப்பட்டன. அச்­சோ­த­னைத் திட்­டத்­தின் ஒரு பகு­தி­யாக இந்த ஏற்­பாடு செய்­யப்­ப­டு­கிறது.\n\n'எஸ்டி என்­ஜி­னி­ய­ரிங்' வழி­ந­டத்­தும் புதிய பேருந்­துச் சேவை­களை எஸ்­எம்­ஆர்டி, எஸ்­பி­எஸ் டிரான்­சிட் ஆகிய இரு பொதுப் போக்­கு­வ­ரத்து நிறு­வ­னங்­களும் இயக்­கு­கின்­றன.\n\nசிங்­கப்­பூர் அறி­வி­யல் பூங்கா 2லும் ஜூரோங் தீவி­லும் பேருந்­துச் சேவை­கள் இயக்­கப்­ப­டு­கின்­றன. இந்த ஓட்­டு­ந­ரில்லாப் பேருந்­து­களில் செல்ல விரும்­பும் பய­ணி­கள் சிறிய கட்­ட­ணம் செலுத்த வேண்­டும்.\n\nஉள்­ளூ­ரி­லும் வெளி­நா­டு­க­ளி­லும் வணீக ரீதி­யாக இந்­தப் பேருந்­துச் சேவை­களை விரி­வு­ப­டுத்த பங்­கு­தா­ரர்­க­ளுக்­குத் தக­வல்­களை இந்த ஏற்­பாடு வழங்­கும்.", "images": [{"image_url": "https://cassette.sphdigital.com.sg/image/tamilmurasu/5d4c7b1db41b221b760a1ca4335302b649813c4c94a52027de799349e77e1577?w=825", "alt_text": "e5709b8b-c734-4d88-bcc2-9bc007f7e3de", "caption": "ஓட்டுநரில்லாப் பேருந்து. படம்: திமத்தி டேவிட் -"}]}
{"article_url": "https://tamilmurasu.com.sg/singapore/story20210126-60200.html", "site_title": "டெங்கி காய்ச்சல் ஆபத்து இன்னமும் நீடிக்கிறது", "publish_date": "2021-01-26", "content": "டெங்கி காய்ச்சல் ஆபத்து இன்னமும் நீடிக்கிறது\n\n26 Jan 2021 - 5:45 am\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசிங்­கப்­பூ­ரில் டெங்­கி காய்ச்­சல் ஆபத்து இன்­ன­மும் ஓய்ந்­த­பாடில்லை. அந்­தக் காய்ச்­ச­லால் பாதிக்­கப்­ப­டு­வோ­ரின் எண்­ணிக்கை குறைந்து இருக்­கிறது என்­றா­லும் அந்த நோயை ஏற்­படுத்­தக்­கூ­டிய கொசுக்­கள் இன்­ன­மும் ஒடுங்­க­வில்லை என்று தேசிய சுற்­றுப்­புற வாரி­யம் எச்சரித்து இருக்­கிறது.\n\nஇந்த மாதத்­தின் நடுப்­ப­கு­தி­யில் வாரம் ஒன்­றுக்கு 156 பேர் டெங்­கி காய்ச்­ச­லால் பாதிக்­கப்­பட்­ட­னர். இந்த எண்­ணிக்கை சென்ற மாத நடுப்­ப­கு­தி­யில் 236 பேராக இருந்­தது.\n\nஇருந்­தா­லும், டெங்­கி காய்ச்­சலை ஏற்­ப­டுத்­தக்­கூ­டிய கொசுக்­களின் இனப்­பெ­ருக்­கம் சென்ற மாதம் 8 விழுக்­காடு அதி­க­ரித்து விட்­டது.\n\nஇது ஒரு­பு­றம் இருக்க, பொது­வாக இங்கு காணப்­ப­டாத டென் வி-3 மற்­றும் டென் வி-4 என்ற இரு வகை கொசுக்­க­ளின் இனப்­பெ­ருக்­க­மும் அதி­க­ரித்துள்ளது.\n\nகொசுக்­கள் மூலம் ஏற்­ப­டக்­கூ­டிய தொற்­று­நோ­யால் பாதிக்­கப்­ப­டு­வோ­ரில் 50 விழுக்­காட்­டுக்­கும் மேற்­பட்­ட­வர்களுக்கு இந்த வகை கொசுக்­களே கார­ண­மாக இருக்­கின்­றன.\n\nடெங்­கி காய்ச்­சலை ஏற்­ப­டுத்­தக்­கூ­டிய நான்கு வகை கொசுக்­கள் இருக்­கின்­றன.\n\nபாதிக்­கப்­பட்டு உள்­ளோர் ஒரு குறிப்­பிட்ட வகை கொசு­வுக்கு எதி­ரான தடுப்­பாற்­றலை மட்­டும் பெற்று இருக்­கி­றார்­கள்.\n\nஇதர மூன்று வகை கொசுக்­களை எதிர்க்­கக்­கூ­டிய தடுப்­பாற்றல் அவர்­க­ளி­டம் இருக்­காது என்­பதால் எஞ்­சிய மூன்று வகை கொசுக்­கள் மூலம் அவர்­க­ளுக்கு பாதிப்பு ஏற்­ப­டக்­கூ­டிய வாய்ப்­பு­கள் உண்டு.\n\nசிங்­கப்­பூ­ரில் 2020க்கு முன்பு 30 ஆண்டு காலத்­தில் ஏற்­பட்ட எல்லா டெங்­கி காய்ச்­சல்­க­ளுக்­கும் டென் வி-1 கொசுவே கார­ணம். அல்­லது 2016க்கு பிறகு டென் வி-2 வகை கொசு­வால் மக்­கள் பாதிக்­கப்­பட்­ட­னர்.\n\nசென்ற ஆண்­டில் டென் வி-3 வகை கொசு இனப்­பெ­ருக்­கம் அதி­க­ரித்­துவிட்டது.\n\nஇந்த வகை கொசுவே இங்கு அதிக மக்­கள் டெங்­கிக் காய்ச்­ச­லால் இப்ேபாது பாதிக்­கப்­ப­டு­வதற்கு கார­ண­மாக இருக்­கக்­கூடும்.\n\nசென்ற ஆண்­டில் மொத்­தம் 35,515 பேர் பாதிக்­கப்­பட்­ட­னர். குறைந்­த­பட்­சம் 29 பேர் மாண்டு இருக்­கி­றார்­கள்.\n\nஇதற்கு முன்­ன­தாக 2013ல் 22,170 பேர் டெங்­கி காய்ச்­ச­லால் பாதிக்­கப்­பட்­ட­னர். 2005ல் 25 பேர் மாண்­டு­விட்­ட­னர்.\n\nஇதற்­குப் பிறகு சென்ற ஆண்­டில்­தான் பாதிக்­கப்­பட்­ட­வர்­க­ளின் எண்­ணிக்­கை­யும் மரண எண்­ணிக்­கை­யும் கூடி­யது.\n\nகொசு மூலம் பர­வும் டெங்­கி காய்ச்­ச­லுக்கு எதி­ராக மேலும் விழிப்­பு­நிலை தேவை என்று தேசிய சுற்­றுப்­புற வாரி­யம் வலி­யு­றுத்­தி இருக்கிறது.\n\nகுறிப்புச் சொற்கள்\n\nசிங்கப்பூர்\n\nடெங்கி", "images": [{"image_url": "https://cassette.sphdigital.com.sg/image/tamilmurasu/d955954fcafc2fd1fab5c7920d7ed30692aebe21527fc9a15fbcb0b5507ce4b5?w=825", "alt_text": "cf36db61-2911-4622-b27e-c504b60d7243", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/top-news/story20210126-60185.html", "site_title": "அமைச்சர் லாரன்ஸ் வோங்: கொவிட்-19 நோய்ப் பரவல் இன்னும் நான்கு, ஐந்து ஆண்டுகள் நீடிக்கலாம்", "publish_date": "2021-01-26", "content": "அமைச்சர் லாரன்ஸ் வோங்: கொவிட்-19 நோய்ப் பரவல் இன்னும் நான்கு, ஐந்து ஆண்டுகள் நீடிக்கலாம்\n\n26 Jan 2021 - 5:45 am\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nஉல­கில் கொவிட்-19 நோய்ப் பர­வல் முடி­விற்கு வர இன்­னும் நான்கு அல்­லது ஐந்து ஆண்­டு­கள் ஆக­லாம் என்று கல்வி அமைச்­சர் லாரன்ஸ் வோங் தெரி­வித்­துள்­ளார்.\n\nஇடைப்­பட்ட காலத்­தில், கொரோனா பர­வ­லைக் கையாள்­வதில் உல­கம் இன்­னும் பல இடை­யூ­று­களை எதிர்­கொள்ள வாய்ப்­புள்­ளது என்று அமைச்­சர் வோங் குறிப்­பிட்­டார்.\n\n\"கொரோனா தடுப்­பூ­சி­கள் வந்து­விட்­ட­தால் படிப்­ப­டி­யாக அனைத்­து­ல­கப் பய­ணத்­தைத் தொடங்க முடி­யும் என்­றா­லும், உல­கம் முழு­வ­தும் தடுப்­பூசி போடு­வது அவ்­வ­ளவு விரை­வா­க­வும் எளி­தா­க­வும் நடந்­து­வி­டாது. அத­னால் இவ்­வாண்­டி­லும் ஒரு­வேளை அடுத்த ஆண்­டின் குறிப்­பிட்ட காலத்­தி­லும் பெரும் மாற்­றத்­திற்­கு உள்­ளான உல­கில் வாழ்வதற்கு சிங்­கப்­பூ­ரர்­கள் தயா­ராக இருக்க வேண்­டும்,\" என்று, கொவிட்-19 தொற்­றுக்­கெ­தி­ரான அமைச்­சு­கள்­நிலை பணிக்­கு­ழு­வின் இணைத் தலை­வ­ரு­மான திரு வோங் கூறி­இருக்கிறார்.\n\nகொள்கை ஆய்­வுக் கழ­கம் நேற்று ஏற்­பாடு செய்­தி­ருந்த 'சிங்­கப்­பூர் கண்­ணோட்ட மாநாட்­டில்' கலந்­து­கொண்­ட­போது அவர் இவ்­வாறு பேசி­னார்.\n\nமுகக்­க­வ­சம் அணி­வது, பாது­காப்­பான இடை­வெ­ளியை உறு­தி­செய்­வது, கூட்­டம் அதி­க­முள்ள இடங்­க­ளைத் தவிர்ப்­பது போன்­றவை அன்­றாட வாழ்க்­கை­யின் ஒரு பகு­தி­யா­கத் தொட­ரும் என்று அமைச்­சர் வோங் தெரி­வித்­தார்.\n\nதென்­னாப்­பி­ரிக்­கா­வில் தோன்­றிய உரு­மாற்­றக் கிரு­மியை எதிர்த்­துச் செயல்­படும் திறனை இப்­போ­தைய தடுப்­பூ­சி­கள் கொண்­டி­ரா­மல் போக­லாம் என்று முதற்­கட்ட ஆய்வு முடி­வு­கள் காட்­டு­வதை ஓர் இடை­யூ­றாக அவர் குறிப்­பிட்­டார்.\n\nஅதே நேரத்­தில், கொரோனா கிரு­மி­யின் எல்­லா­வி­த­மான திரிபு­க­ளுக்கு எதி­ரா­க­வும் செயல்­ப­டக்­கூ­டிய ஒரு தடுப்பு மருந்து கண்­டு­பி­டிக்­கப்­ப­ட­லாம் என்­றும் அவர் சொன்­னார்.\n\nமாறாக, சளிக்­காய்ச்­சல் தடுப்­பூசி போல, குறிப்­பிட்ட கால இடை­வெ­ளி­யில் புதிய வகை தடுப்­பூ­சி­களும் உரு­வாக்­கப்­ப­ட­லாம் என்­றும் திரு வோங் கூறி­னார்.\n\n\"பகிர்ந்த உல­கில் நாம் வாழ்­கிறோம் என்­ப­தும் எல்­லா­ரும் பாது­காப்­பாக இருக்­கும் வரை எவ­ருக்­கும் பாது­காப்­பில்லை என்­ப­துமே இதி­லி­ருக்­கும் அடிப்­ப­டைச் செய்தி,\" என்று அமைச்­சர் குறிப்­பிட்­டார்.\n\nசில நேர்­ம­றை­யான மாற்­றங்­கள் தோன்­ற­லாம் என்­றா­லும், கொரோனா தொற்­றுக்­குப் பிந்­தைய உல­கம் இப்­ப­டித்­தான் இருக்­கும் என எவ­ரா­லும் கூற முடி­யாது என்­றார் அவர்.\n\n1918 சளிக்­காய்ச்­சல் பர­வ­லுக்­குப் பின் வெற்­றி­லைப் படிக்­கம் பயன்­ப­டுத்­து­வ­தும் பொது இடங்­களில் எச்­சில் துப்­பு­வ­தும் சுகா­தா­ர­மற்ற பழக்­கங்­க­ளா­கப் பார்க்­கப்­பட்­டதை அமைச்­சர் வோங் சுட்­டி­னார்.\n\nஅது­போல, சிங்­கப்­பூ­ரி­லும் சுகா­தா­ரப் பழக்­கங்­கள் குறித்­தும் சமூகப் பொறுப்பு குறித்­தும் கொரோனா பர­வல் பெரும் விழிப்­பு­ணர்வை ஏற்­ப­டுத்­தி­யுள்­ள­தா­கக் குறிப்­பிட்ட திரு வோங், கைகுலுக்கு­வது போன்ற சில பழக்கவழக்­கங்­கள் ஒழிந்தே போக­லாம் என்­றும் சொன்­னார்.\n\nஒவ்­வொரு முறை நோய்ப் பர­வ­லின்­போ­தும் 'தொற்று அபா­யத்­தைக் குறைக்க புது­வ­கை­யில் முக­மன் கூறு­வோம்' என்ற குரல்­கள் எழும் என்ற அமைச்­சர், சிங்­கப்­பூ­ரில் 2003 சார்ஸ் பர­வ­லின்­போ­தும் அது நிகழ்ந்­த­தா­கக் குறிப்­பிட்­டார்.\n\nகுறிப்புச் சொற்கள்\n\nசிங்கப்பூர்\n\nகொவிட்-19", "images": [{"image_url": "https://cassette.sphdigital.com.sg/image/tamilmurasu/638736b16fefb2fff67fa33ab7790e7d3254167f149f543b1cc8124813dc6f2d?w=825", "alt_text": "ea1d169c-0627-4fe7-b400-fe521527f0e0", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/singapore/story20210125-60180.html", "site_title": "மூன்று ஆண்டுகளில் 4 பணிப்பெண்கள்; அவர்களில் இருவரைத் துன்புறுத்தியதை ஒப்புக்கொண்ட முதலாளி", "publish_date": "2021-01-25", "content": "மூன்று ஆண்டுகளில் 4 பணிப்பெண்கள்; அவர்களில் இருவரைத் துன்புறுத்தியதை ஒப்புக்கொண்ட முதலாளி\n\n25 Jan 2021 - 6:51 pm\n\n1\n\nmins read\n\n2018ஆம் ஆண்டு வரையிலான மூன்று ஆண்டு காலகட்டத்தில் எலிசபெத் போ சியூ லியென் என்பவர் நான்கு இல்லப் பணிப்பெண்களை வேலைக்கு அமர்த்தினார். படம்: ஸ்ட்ரெய்ட்ஸ் டைம்ஸ் -\n\n2018ஆம் ஆண்டு வரையிலான மூன்று ஆண்டு காலகட்டத்தில் எலிசபெத் போ சியூ லியென் என்பவர் நான்கு இல்லப் பணிப்பெண்களை வேலைக்கு அமர்த்தினார். அவர்களில் இருவரை வெவ்வேறு சம்பவங்களில் இவர் துன்புறுத்தினார்.\n\nஇந்தோனீசியப் பணிப்பெண்ணின் கையில் கிள்ளியது, காலணியைக் கொண்டு அவரது முதுகில் அடிப்பது, அவரது தலையில் தண்ணீரை ஊற்றுவது, அவரைத் தரக்குறைவாக திட்டுவது போன்ற செயல்களை போ புரிந்தார்.\n\nபோவின் துன்புறுத்தல்களைத் தாங்க முடியாமல் 2018 ஜூலை 22ஆம் தேதி அந்தப் பணிப்பெண் வீட்டைவிட்டு வெளியேறி போலிசிடம் புகார் அளித்தார்.\n\nஅதையடுத்து, மியன்மாரைச் சேர்ந்த வேறொரு பணிப்பெண்ணை போ பணியமர்த்தினார். அந்தப் பணிப்பெண்ணுக்கு எதிராகவும் போவின் துன்புறுத்தல் தொடர்ந்தது. 2019 மார்ச் 8ஆம் தேதி இதுகுறித்து தமது சகோதரரிடம் அப்பணிப்பெண் தெரியப்படுத்தினார். பின்னர் போலிசிடம் புகார் அளிக்கப்பட்டது.\n\nஇரு பணிப்பெண்களைத் துன்புறுத்தியதாக போ, 67, குற்றத்தை ஒப்புக்கொண்டார். போவுக்கு குறைந்தது ஆறு வார சிறைத் தண்டனை விதிக்க அரசு தரப்புத் துணை வழக்கறிஞர் குவாங் ஜியா மின் நீதிபதியிடம் வலியுறுத்தினார்.\n\n\"இக்குற்றங்கள் காரணமாக இரு பணிப்பெண்களுக்கும் காயம் ஏற்பட்டதால், இழப்பீட்டுத் தொகையாக அவர்கள் ஒவ்வொருவருக்கும் $500 வழங்கப்பட வேண்டும் என்ற வாதத்தை நாங்கள் சமர்ப்பிக்கிறோம்,\" என்றார் அவர்.\n\nஇதுபோக, அந்தப் பணிப்பெண்களின் வருமான இழப்பிற்காக அவர்கள் ஒவ்வொருவருக்கும் $2,000க்கும் மேல் வழங்கப்படவும் அவர் வலியுறுத்தினார்.\n\nகுறிப்புச் சொற்கள்\n\nசிங்கப்பூர்\n\nபணிப்பெண்\n\nதொடர்புடைய செய்திகள்\n\nவெளிநாட்டுப் பணிப்பெண்களுக்கான நிதி உதவியை உயர்த்த திட்டம் இல்லை\n\n26 Mar 2016\n\n-\n\n7:07 AM\n\nபணிப்பெண் பட்டினி; தம்பதியர் குற்றவாளிகள்\n\n24 Mar 2016\n\n-\n\n8:29 AM\n\nஅடித்து, உதைத்து, துன்புறுத்தியதாக 23 குற்றச்சாட்டுகள் சுமத்திய பணிப்பெண்\n\n05 Apr 2016\n\n-\n\n7:20 AM", "images": [{"image_url": "https://cassette.sphdigital.com.sg/image/tamilmurasu/650c0291d77551fe4a71a8e2dbc57d28f5af81af0c0557a4c14beddb552c1f16?w=825", "alt_text": "937aecd4-348c-4626-9dab-ed50279bfa95", "caption": "2018ஆம் ஆண்டு வரையிலான மூன்று ஆண்டு காலகட்டத்தில் எலிசபெத் போ சியூ லியென் என்பவர் நான்கு இல்லப் பணிப்பெண்களை வேலைக்கு அமர்த்தினார். படம்: ஸ்ட்ரெய்ட்ஸ் டைம்ஸ் -"}, {"image_url": "https://cassette.sphdigital.com.sg/image/tamilmurasu/6cdfbf9c178b9c3b955f52239299193d218f047542b36cce430a05761de413d1?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/173a274ebd82502eaf76b4385feb7db2e55806b79dd932f22c8e0b4351e18cac?w=235", "alt_text": null, "caption": null}, {"image_url": "https://cassette.sphdigital.com.sg/image/tamilmurasu/262429bf97abb5a8e525c87425e890e29c7f8862cdb240f5fb2a7af08256a42d?w=235", "alt_text": null, "caption": null}]}
{"article_url": "https://tamilmurasu.com.sg/singapore/story20210126-60186.html", "site_title": "அமைச்சர் சான்: உற்பத்தித் துறையை 50% வளர்க்க புதிய பத்தாண்டு திட்டம்", "publish_date": "2021-01-26", "content": "அமைச்சர் சான்: உற்பத்தித் துறையை 50% வளர்க்க புதிய பத்தாண்டு திட்டம்\n\n26 Jan 2021 - 5:45 am\n\n2\n\nmins read\n\n'யூனிவேக்' நிறுவனத்திற்கு நேற்று சென்றிருந்த அமைச்சர் சான் சுன் சிங். படம்: ஸ்ட்ரெய்ட்ஸ் டைம்ஸ் -\n\nசிங்­கப்­பூர் உற்­பத்­தித் துறையை 50% வளர்ப்­ப­தற்­கும் நாட்­டின் பொரு­ளி­ய­லில் அதன் பங்கு கிட்­டத்­தட்ட 20 விழுக்­கா­டாக இருப்­பதைத் தொட­ரச் செய்­ய­வும் புதிய பத்­தாண்டு திட்­டத்தை வர்த்­தக, தொழில் அமைச்­சர் சான் சுன் சிங் அறி­வித்து இருக்­கி­றார்.\n\nஅனைத்­து­லக அள­வில் சிங்­கப்­பூர் உற்­பத்­தித் துறை­யைப் போட்­டித்­தன்­மை­மிக்­க­தாக அத்­திட்­டம் மேம்­ப­டுத்­தும் என்று அமைச்­சர் கூறி­னார்.\n\nஅப்­படி உற்­பத்­தித் துறை வளரும்­போது, அதி­க­மான சிங்­கப்­பூரர்­கள் அத்­து­றை­யில் பணி­யாற்ற வேண்­டி­யி­ருக்­கும் என்­றும் குறைந்த ஊதிய வெளி­நாட்டு ஊழி­யர்­க­ளின் எண்­ணிக்கை குறைக்­கப்­படும் என்­றும் திரு சான் சொன்­னார்.\n\nநாட்­டின் பொரு­ளி­ய­லில் உற்­பத்­தித் துறை­யின் பங்கு ஏறக்­குறைய 21 விழுக்­கா­டாக, அதா­வது கிட்­டத்­தட்ட $106 பில்­லி­யனாக இருக்­கிறது. அத்­து­றை­யில் 450,000 பேர் வேலை செய்­கின்­ற­னர். அதா­வது, சிங்­கப்­பூர் ஊழி­ய­ர­ணி­யில் 12 விழுக்­காட்­டி­னர் உற்­பத்­தித் துறை­யைச் சேர்ந்­த­வர்­கள்.\n\nகடந்த ஆண்டு ஜூலை முதல் டிசம்­பர் வரை தொடர்ந்து ஆறு மாத­கா­லம் உற்­பத்­தித் துறை வளர்ச்சி கண்­டது. இவ்­வாண்­டிலும் நாட்­டின் பொரு­ளி­யல் வளர்ச்­சி­யில் அத்­துறை தொடர்ந்து முக்­கிய பங்கு வகிக்­கும் என்று வல்­லு­நர்­கள் தெரி­விக்­கின்­ற­னர்.\n\n'யூனி­வேக்' நிறு­வ­னத்­திற்கு நேற்று வருகை மேற்­கொண்­ட­பின் செய்­தி­யா­ளர்­க­ளி­டம் பேசிய அமைச்­சர் சான், சிங்­கப்­பூர் பொரு­ளி­ய­லில் உற்­பத்­தித் துறை­யின் முக்­கி­யத்­து­வத்தை கொவிட்-19 நோய்ப் பர­வல் வலி­யு­றுத்­திக் காட்­டி­யுள்­ளது எனக் குறிப்­பிட்­டார்.\n\n\"கொரோனா சூழலிலும் அதற்­குப் பிந்­தைய உல­கி­லும், நாம் பன்­மு­கத்­தன்­மை­மிக்க பொரு­ளி­ய­லைக் கொண்­டி­ருக்க வேண்­டி­யது முக்­கி­யம்,\" என்­றார் திரு சான்.\n\nமூன்று உத்­தி­கள்\n\n2030ஆம் ஆண்­டில் உற்­பத்­தித் துறையை மேலும் 50% வளர்க்க வேண்­டும் எனும் இலக்கை எட்ட, விரை­வான புத்­தாக்­கம், உற்­பத்தி அல்­லது ஊழி­யர் செல­வைக் குறைக்­கா­மல் மதிப்­பு­மிக்க பொருள்­களை உற்­பத்தி செய்­வது ஆகிய வழி­களில் உற்­பத்­தித் துறை போட்­டித்­தன்­மையை வளர்த்­துக்­கொள்ள வேண்­டும் என்று அமைச்­சர் சான் தெரி­வித்­தார்.\n\nஅந்த இலக்கை எட்ட, அர­சாங்­கத்­தின் மும்­முனை உத்­தி­யைச் சுருக்­க­மாக எடுத்­து­ரைத்­தார்.\n\nமுத­லா­வ­தாக, அனைத்­து­லக உற்­பத்­திச் சந்­தை­யில் முக்­கி­ய தள­மாக சிங்­கப்­பூரை நீடிக்­கச் செய்­யும் வகை­யில் சிறந்த அனைத்­து­லக, உள்­ளூர் நிறு­வனங்­களை அர­சாங்­கம் ஈர்க்­கும்.\n\nமைக்­ரான், இன்­ஃபீ­னி­யான் போன்ற சில உல­கின் மிகப் பெரிய பகுதி மின்­க­டத்தி தயா­ரிப்பு நிறு­வ­னங்­க­ளின் முக்­கிய உற்­பத்­தித் தள­மாக சிங்­கப்­பூர் விளங்கி வரு­வதை திரு சான் சுட்­டிக்­காட்­டி­னார்.\n\nஅடுத்­த­தாக, சிங்­கப்­பூ­ரர்­க­ளுக்­குச் சிறந்த வேலை­வாய்ப்­பு­களை உரு­வாக்­கும் வகை­யில் உயர்­நிலை உற்­பத்­தித் துறை­யைச் சேர்ந்த உள்­ளூர் நிறு­வ­னங்­க­ளின் அள­வை­யும் செயல்­தி­ற­னை­யும் முடுக்­கி­வி­டும் நட­வ­டிக்­கை­களை அர­சாங்­கம் மேற்­கொள்­ளும்.\n\nஇறு­தி­யாக, மாண­வர்­களை ஈர்க்­கும் வகை­யில் பொறி­யி­யல், உற்­பத்தி சார்ந்த படிப்­பு­களை உரு­வாக்க பல­து­றைத் தொழிற்­கல்­லூரி­க­ளு­ட­னும் பல்­க­லைக்­க­ழ­கங்­களு­ட­னும் அர­சாங்­கம் இணைந்து பணி­யாற்­றும்.", "images": [{"image_url": "https://cassette.sphdigital.com.sg/image/tamilmurasu/ba398fd9499d2512ba1c95308ad88ee918113bdb8d7827d337188d15b401be08?w=825", "alt_text": "489cdfdc-f8fd-449e-86ec-9e945d63a58c", "caption": "'யூனிவேக்' நிறுவனத்திற்கு நேற்று சென்றிருந்த அமைச்சர் சான் சுன் சிங். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/india/story20210125-60182.html", "site_title": "இந்தியாவில் கொவிட்-19 சூழலில் பணக்காரர்களின் வருமானம் 35% கூடியது; ஆனால்...", "publish_date": "2021-01-25", "content": "இந்தியாவில் கொவிட்-19 சூழலில் பணக்காரர்களின் வருமானம் 35% கூடியது; ஆனால்...\n\n25 Jan 2021 - 8:29 pm\n\n1\n\nmins read\n\nகிருமித்தொற்று சூழலில் பொதுமுடக்கம் காரணமாக சொந்த ஊர்களுக்குத் திரும்ப முடியாமல் வெளிமாநில ஊழியர்கள் தவித்தனர். படம்ள் ராய்ட்டர்ஸ் -\n\nகொவிட்-19 முடக்கநிலை காரணமாக உலக நாடுகளின் பொருளியல் அடிமட்டத்துக்கு சரிந்துள்ளது.\n\nஇதிலிருந்து மீண்டு வர பல நாடுகள் பகீரத முயற்சிகளில் ஈடுபட்டு வருகின்றன.\n\nஆனால் இந்தியாவின் பணக்காரர்களைப் பொறுத்தவரை தலை கீழாக உள்ளது.\n\nகொவிட்-19 முடக்கக் காலத்தில் இந்திய செல்வந்தர்களின் வருமானம் பன்மடங்கு அதிகரித்து உள்ளது. அதாவது பணக்காரர்கள் மேலும் பெரும் பணக்காரர்களாக ஆகி உள்ளனர்.\n\nலாப நோக்கற்ற 'ஆக்ஸ்பாம்' நிறுவனம் வெளியிட்ட அறிக்கை இதனை தெரிவிக்கிறது.\n\nகடந்த ஆண்டு மார்ச் மாதத்திலிருந்து இந்தியாவில் முதல் 100 இடங்களில் உள்ள கோடீஸ்வரர்களின் வருமானம் மேலும் 35% அதிகரித்தது என்று அறிக்கை குறிப்பிட்டது.\n\n'சமநிலையற்ற கிருமி' என்று தலைப்பில் வெளியான அறிக்கை, செல்வந்தர்களை மேலும் செல்வந்தர்களாக மாற்றிய அதே கால கட்டத்தில் 84% குடும்பத்தினர் வருமானத்தை இழந்தனர்.\n\nஒவ்வொரு மணி நேரத்துக்கும் 1.7 லட்சம் பேர் வேலைகளை இழந்தனர்.\n\nஇதனால் இதுவரை இல்லாத அளவுக்கு வருமான இடைவெளி அதிகரித்துள்ளது.\n\nமேலும், கிருமித்தொற்று காலத்தில் ஒவ்வொரு கோடீஸ்வரரும் கூடுதலாக ஈட்டிய வருமானத்தைக் கொண்டு 138 மில்லியன் ஏழை மக்களுக்கு தலா 94,045 ரூபாய் வழங்க முடியும்.\n\nகிருமித்தொற்று காலத்தில் ரிலையன்ஸ் நிறுவனத்தின் தலைவர் முகேஷ் அம்பானி ஒரு மணி நேரத்தில் செய்ததை சாதாரணமானவர்கள் செய்ய 10,000 ஆண்டுகள் ஆகும்,\" என்று அறிக்கை தெரிவித்தது.\n\nகடந்த ஆகஸ்டு மாதம் உலகின் நான்காவது பணக்காரராக அம்பானி அறிவிக்கப்பட்டார்.\n\nகுறிப்புச் சொற்கள்\n\nஇந்தியா\n\nகொவிட்-19\n\nபணக்காரர்", "images": [{"image_url": "https://cassette.sphdigital.com.sg/image/tamilmurasu/d405e0024f94ef37a89d0a5a057a72352d0f94dbe946111983ef660dd8c1efbb?w=825", "alt_text": "e2b5d3ea-2338-40ce-ade6-0ba6ec27bc67", "caption": "கிருமித்தொற்று சூழலில் பொதுமுடக்கம் காரணமாக சொந்த ஊர்களுக்குத் திரும்ப முடியாமல் வெளிமாநில ஊழியர்கள் தவித்தனர். படம்ள் ராய்ட்டர்ஸ் -"}]}
{"article_url": "https://tamilmurasu.com.sg/singapore/story20210125-60184.html", "site_title": "வசதி குறைந்த 400,000 குடும்பங்களுக்கு $50 பற்றுச்சீட்டுகள்; $20 மில்லியன் ஒதுக்கீடு", "publish_date": "2021-01-25", "content": "வசதி குறைந்த 400,000 குடும்பங்களுக்கு $50 பற்றுச்சீட்டுகள்; $20 மில்லியன் ஒதுக்கீடு\n\n25 Jan 2021 - 8:50 pm\n\n1\n\nmins read\n\nகுடும்பச் செலவுகளை ஈடுகட்டவும் உள்ளூர் வர்த்தகங்களுக்கு ஆதரவளிக்கவும் உதவும் நோக்கில் 400,000 வரையிலான குறைந்த வருமானக் குடும்பங்களுக்கு $50 பெறுமானமுள்ள பற்றுச்சீட்டுகள் வழங்கப்படும். படம்: திமத்தி டேவிட் -\n\nகுடும்பச் செலவுகளை ஈடுகட்டவும் உள்ளூர் வர்த்தகங்களுக்கு ஆதரவளிக்கவும் உதவும் நோக்கில் 400,000 வரையிலான குறைந்த வருமானக் குடும்பங்களுக்கு $50 பெறுமானமுள்ள பற்றுச்சீட்டுகள் வழங்கப்படும்.\n\nகடந்தாண்டு ஜூன் மாதத்தில் தொடங்கப்பட்ட சமூக மேம்பாட்டு மன்ற பற்றுச்சீட்டு திட்டத்தின் விரிவாக்கம் இது.\n\nஇதற்காக $20 மில்லியன் ஒதுக்கப்பட்டிருப்பதாக பெடோக் சமூக மன்றத்தில் துணைப் பிரதமர் ஹெங் சுவீ கியட் இன்று (ஜனவரி 25) அறிவித்தார்.\n\nஅந்தப் பற்றுச்சீட்டுகளைப் பயன்படுத்தி உணவு, அத்தியாவசியப் பொருள்கள் மற்றும் சேவைகள் போன்றவற்றை, சுமார் 8,100 கடைகளில் பயன்படுத்தலாம்.\n\nகுறிப்பிட்ட சமூக மன்றங்களில் அடுத்த மாதம் 8ஆம் தேதி முதல் இந்தப் பர்றுச்சீட்டுகளைப் பெற்றுக்கொள்ளலாம். அவை இவ்வாண்டு செப்டம்பர் மாதம் 30ஆம் தேதி வரை செல்லுபடியாகும்.\n\nஇந்தத் திட்டத்துக்குத் தகுதிபெறும் குடும்பங்களுக்கு அறிவிப்புக் கடிதம் அனுப்பப்படும். பற்றுச்சீட்டுகளைப் பெற்றுக்கொள்ள வேண்டிய தேதி உள்ளிட்ட விவரங்கள் அந்தக் கடிதத்தில் இருக்கும்.\n\nஅந்தக் கடிதம், உங்களது அடையாள அட்டை ஆகியவற்றுடன் சென்று பற்றுச்சீட்டுகளைப் பெற்றுக்கொள்ளலாம்.\n\nகுறிப்புச் சொற்கள்\n\nசிங்கப்பூர்\n\nஹெங் சுவீ கியட்", "images": [{"image_url": "https://tamilmurasu.com.sg/singapore/story20210125-60184.html?w=825", "alt_text": "3e758fa3-89ff-409a-b4f4-fb304e07ce71", "caption": "குடும்பச் செலவுகளை ஈடுகட்டவும் உள்ளூர் வர்த்தகங்களுக்கு ஆதரவளிக்கவும் உதவும் நோக்கில் 400,000 வரையிலான குறைந்த வருமானக் குடும்பங்களுக்கு $50 பெறுமானமுள்ள பற்றுச்சீட்டுகள் வழங்கப்படும். படம்: திமத்தி டேவிட் -"}]}
{"article_url": "https://tamilmurasu.com.sg/india/story20210125-60183.html", "site_title": "இந்திய-சீன ராணுவ வீரர்கள் இடையே மீண்டும் மோதல்", "publish_date": "2021-01-25", "content": "இந்திய-சீன ராணுவ வீரர்கள் இடையே மீண்டும் மோதல்\n\n25 Jan 2021 - 8:34 pm\n\n2\n\nmins read\n\nசிக்கிம் மாநிலத்தின் வடபகுதியில், கிட்டத்தட்ட 5,000 மீட்டர் உயரத்தில் அமைந்துள்ள நாகு லா கணவாய்ப் பகுதியில் கடந்த வாரம் அந்த மோதல் இடம்பெற்றதாகக் கூறப்பட்டது. படம்: ஏஎஃப்பி -\n\nஇந்திய-சீன எல்லைப் பகுதியில் இருநாட்டு ராணுவ வீரர்களும் மோதிக்கொண்டதாகவும் அதில் இருதரப்பினரும் காயமுற்றதாகவும் தகவல்கள் வெளியாகியுள்ளன.\n\nசிக்கிம் மாநிலத்தின் வடபகுதியில், கிட்டத்தட்ட 5,000 மீட்டர் உயரத்தில் அமைந்துள்ள நாகு லா கணவாய்ப் பகுதியில் கடந்த வாரம் அந்த மோதல் இடம்பெற்றதாகக் கூறப்பட்டது.\n\nசீன ராணுவ வீரர்கள் இந்திய எல்லைக்குள் நுழைய முயன்றதை அடுத்து, மோதல் வெடித்ததாகச் சொல்லப்பட்டது.\n\nஇந்நிலையில், \"இம்மாதம் 20ஆம் தேதி வடக்கு சிக்கிமின் நாகு லா பகுதியில் இந்திய-சீன ராணுவத்தினருக்கு இடையே சிறிய அளவிலான மோதல் சம்பவம் நிகழ்ந்தது. ஆயினும், அங்கிருந்த படைப்பிரிவுத் தளபதிகள் அந்த மோதலை முடிவுக்குக் கொண்டு வந்துவிட்டனர்,\" என்று இந்திய ராணுவம் விளக்கமளித்துள்ளது.\n\nநாகு லா கணவாய்ப் பகுதியில் இந்திய-சீன வீரர்கள் மோதிக்கொண்டது கடந்த ஓராண்டில் இது இரண்டாவது முறை. சென்ற ஆண்டு மே 9ஆம் தேதி நூற்றுக்கு மேற்பட்ட ராணுவ வீரர்கள் மோதிக்கொண்டதில் இந்திய வீரர்கள் நால்வரும் சீன ராணுவத்தினர் எழுவரும் காயமடைந்தனர்.\n\nவழக்கமாக, நாகு லா கணவாய்ப் பகுதி மோதல் இடம்பெறும் பகுதியல்ல எனக் கூறப்படுகிறது.\n\nகடந்த மே மாதம் லடாக் பகுதியில் இந்தியா-சீனா இடையே எல்லைப் பிரச்சினை எழுந்ததை அடுத்து, இரு நாட்டு ராணுவத்தினரும் இதுவரை குறைந்தது நான்கு முறை மோதிக்கொண்டுள்ளனர்.\n\nகுறிப்பாக, ஜூன் 14ஆம் தேதி கிழக்கு லடாக்கின் கல்வான் பள்ளத்தாக்கில் நடந்த மோதலில் இந்திய வீரர்கள் 20 பேர் கொல்லப்பட்டனர்; சீனத் தரப்பிலும் உயிரிழப்பு நிகழ்ந்தது.\n\nஇதற்கிடையே, நேற்று முன்தினம் ஞாயிற்றுக்கிழமை ராணுவ அளவில் ஒன்பதாவது கட்டப் பேச்சுவார்த்தை இடம்பெற்றது. ஏறத்தாழ 15 மணி நேரம் இடம்பெற்ற அப்பேச்சுவார்த்தை அதிகாலை 2.30 மணியளவில் முடிவடைந்ததாகத் தகவல்கள் கூறின.\n\nஇப்படி ஒருபுறம் ராணுவ அளவிலும் அரசதந்திர அளவிலும் பேச்சுவார்த்தை நடந்து வந்தாலும், இரு நாடுகளும் கிழக்கு லடாக்கில் நூறாயிரம் வீரர்களைக் குவித்து வைத்துள்ளதால் அங்கு இன்னும் பதற்றம் நீடித்து வருகிறது.\n\nபேச்சுவார்த்தையில் முடிவு எட்டப்படாதவரை, கிழக்கு லடாக்கில் இந்தியப் படைகள் முகாமிட்டிருக்கும் என்று இம்மாதம் 12ஆம் தேதி ராணுவத் தளபதி ஜெனரல் மனோஜ் முகுந்த் நரவானே தெரிவித்திருந்தார்.\n\nஅதேபோல, எல்லையில் குவித்துள்ள தனது படைகளைத் திரும்பப் பெறும் நடவடிக்கையை சீனா தொடங்காதவரை, இந்தியாவும் படைகளைக் குறைத்துக்கொள்ளாது என்று இந்தியத் தற்காப்பு அமைச்சர் ராஜ்நாத் சிங் சில நாள்களுக்குமுன் கூறியிருந்தார்.\n\nஅண்மையில் அருணாச்சலப் பிரதேசத்தில் ஒரு சிறு கிராமத்தை கட்டி எழுப்பியிருக்கும் சீனா, அப்பகுதி தனக்குச் சொந்தமானது என்று பல்லாண்டு காலமாக உரிமை கொண்டாடி வருகிறது.\n\nகடந்த 1962ஆம் ஆண்டு இரு நாடுகளும் போரிட்ட நிலையில், எல்லைப் பிரச்சினை நீடிப்பதற்குக் காரணமாக ஒன்றையொன்று மாற்றி மாற்றி குற்றஞ்சாட்டி வருகின்றன.\n\nகுறிப்புச் சொற்கள்\n\nஇந்தியா\n\nசீனா\n\nசிக்கிம்\n\nமோதல்\n\nதொடர்புடைய செய்திகள்\n\nபதற்றமான லடாக் எல்லைப் பகுதியில் இருந்து வீரர்களை மீட்டுக்கொள்ள இந்தியா, சீனா உடன்பாடு\n\n12 Nov 2020\n\n-\n\n4:48 PM\n\nஇருநாட்டு உறவு மேம்பாட்டில் இந்தியா, சீனா ஆர்வம்\n\n28 Apr 2018\n\n-\n\n8:53 AM", "images": [{"image_url": "https://cassette.sphdigital.com.sg/image/tamilmurasu/b08bc34e34b221e0da38295096e60c56b30955e0451fe34f406a9caf4e6a0cfa?w=825", "alt_text": "fad777ce-a972-40b3-bcae-b905d3b1a2a3", "caption": "சிக்கிம் மாநிலத்தின் வடபகுதியில், கிட்டத்தட்ட 5,000 மீட்டர் உயரத்தில் அமைந்துள்ள நாகு லா கணவாய்ப் பகுதியில் கடந்த வாரம் அந்த மோதல் இடம்பெற்றதாகக் கூறப்பட்டது. படம்: ஏஎஃப்பி -"}, {"image_url": "https://cassette.sphdigital.com.sg/image/tamilmurasu/1f86967b050e8491e9d25b1c9fe43c8a8b2bc4d6ba105e9f22238a476cd301e5?w=235", "alt_text": "லடாக் எல்லைப் பகுதியில் ராணுவத்தினர். படம்: ஸ்ட்ரெய்ட்ஸ் டைம்ஸ்", "caption": null}, {"image_url": "https://cassette.sphdigital.com.sg/image/tamilmurasu/50f9c235f646764ffb3497f9532f0bf7b88991d50a6ae15b85c4edbfaa0c5976?w=235", "alt_text": null, "caption": null}]}
{"article_url": "https://tamilmurasu.com.sg/world/story20210126-60214.html", "site_title": "மலேசியா: நீண்ட காலத்துக்கு நடமாட்ட கட்டுப்பாடு இராது", "publish_date": "2021-01-26", "content": "மலேசியா: நீண்ட காலத்துக்கு நடமாட்ட கட்டுப்பாடு இராது\n\n26 Jan 2021 - 5:45 am\n\n1\n\nmins read\n\nபடம்: ராய்ட்டர்ஸ் -\n\nமலே­சி­யா­வில் இப்­போது நடப்­பில் இருக்­கும் மக்­கள் நட­மாட்­டக் கட்­டுப்­பாட்டு உத்­த­ரவு முடி­வ­டைந்­து­வி­டும் என்று சுகா­தார அமைச்சு கோடி­காட்டி இருக்­கிறது.\n\nஇப்­போது அமலில் இருக்­கும் கட்­டுப்­பாட்டு உத்­த­ர­வைத் தொடர்ந்து நிபந்­த­னை­யு­டன் கூடிய மூன்று மாத நட­மாட்­டக் கட்­டுப்­பாட்டு உத்­த­ரவு நடப்­புக்கு வரும்.\n\nஅத்­த­கைய கட்­டுப்­பாடு கார­ண­மாக மக்­கள் வாழ்­வா­தா­ரம் பாதிக்­கப்­ப­டக்­கூ­டும் என்­ப­தால் அதை இன்­னும் நீண்­ட­கா­லத்­துக்கு அமல்­படுத்­தும் எண்­ணம் அர­சாங்­கத்­தி­டம் இல்லை என்று சுகா­தா­ரத் துறை தலைமை இயக்­கு­நர் டாக்­டர் நூர் ஹிஷாம் அப்­துல்லா நேற்று தெரி­வித்­தார்.\n\nமக்­கள் நட­மாட்­டக் கட்­டுப்­பாட்டை நீண்­ட­கா­லத்­துக்கு நீட்­டிக்க நாம் விரும்­ப­வில்லை என்­றார் அவர்.\n\nஅந்­தக் கட்­டுப்­பாட்டை பிப்­ர­வரி தொடக்­கம் வரை நான்கு வார காலத்­திற்கு நீட்­டித்து, பிறகு நிபந்­த­னை­யு­டன் கூடிய நட­மாட்­டக் கட்­டுப்­பாடு மூன்று மாதங்­க­ளுக்கு அமல்­ப­டுத்­தி­னால் கொவிட்-19 தொற்­று­வோ­ரின் எண்­ணிக்­கையை ஈரி­லக்க அள­விற்கு குறைத்­து­வி­ட­லாம் என்று நம்­பப்­ப­டு­வ­தாக நேற்று நடந்த மெய்­நி­கர் செய்­தி­யா­ளர்­கள் கூட்­டத்­தில் அவர் தெரி­வித்­தார்.\n\nமலே­சி­யா­வில் இப்­போது சரவாக் நீங்­க­லாக எல்லா மாநிலங்­க­ளி­லும் மக்­கள் நட­மாட்­டக் கட்­டுப்­பாட்டு உத்­த­ரவு நடப்­பில் இருக்­கிறது. இது பிப்­ர­வரி 4ஆம் தேதி வரை அம­லில் இருக்­கும் என்று தெரி­விக்­கப்­பட்டுள்ளது.\n\nகுறிப்புச் சொற்கள்\n\nமலேசியா", "images": [{"image_url": "https://tamilmurasu.com.sg/world/story20210126-60214.html?w=825", "alt_text": "6fd890a9-79ef-49b2-a37b-b9e047aafa02", "caption": "படம்: ராய்ட்டர்ஸ் -"}]}
{"article_url": "https://tamilmurasu.com.sg/youth/story20210125-60148", "site_title": "இளம் நாடகவாதிகளை உருவாக்கிய 'இஸம்ஸ்'", "publish_date": "2021-01-25", "content": "இளம் நாடகவாதிகளை உருவாக்கிய 'இஸம்ஸ்'\n\n25 Jan 2021 - 5:45 am\n\n3\n\nmins read\n\nமேடை நாடகத்தைப் படைத்த (இடமிருந்து) எஸ்.வெங்கடேஷ்வரன், கனிதா ஜெகதீசன், கார்த்திக் முருகேசன், பிரபுதேவா, ரோஷினி குமரவேலு. படம்: 'அகம்' நாடக அமைப்பு -\n\nபொது­வாக ஒரு மேடை நாட­கம் என்று எடுத்­துக்­கொண்­டால், நாடக வச­னங்­களை எழு­தும் கதா­சி­ரி­யர், கதா­சி­ரி­யர் எழு­தும் வச­னங்­களுக்கு உயிர்­கொ­டுக்­கும் நடி­கர்­கள், நாட­கத்துக்கு மெரு­கூட்­டும் ஒலி, ஒளி வடி­வ­மைப்­பா­ளர், படைப்­பின் அனைத்து அம்­சங்­க­ளை­யும் ஒருங்­கி­ணைத்து வழி­ந­டத்­தும் இயக்­கு­னர் என பல­ரின் உழைப்பு அதில் அடங்கி இருக்­கும்.\n\nஇப்­படி ஒரு மேடை நாட­கத்தை அரங்­கேற்ற தேவைப்­படும் திறன்­களைக் கற்று, மேடை நாட­கம் மீதான ஆர்­வத்­தை­யும் அறி­வை­யும் வளர்த்­துக்­கொள்ள புத்­தாக்­க­மிக்க ஒரு வாய்ப்பை ஐந்து இளை­யர்­களுக்கு வழங்­கி­யது 'அகம்' மேடை­நா­டக அமைப்பு.\n\n'இஸம்ஸ்' என்ற இந்­தத் தயா­ரிப்பு, ஐந்து இளை­யர்­களை முதல்­மு­றை­யாக நாட­கத் துறை­யில் ஈடு­படுத்தி, அவர்­க­ளின் படைப்­பு­களை மேடை­யேற்­றும் வாய்ப்­பை­யும் வழங்­கி­யது.\n\nஇவர்­க­ளின் படைப்­பு­கள் கடந்த மாதம் 18 முதல் 20ஆம் தேதி வரை ஸ்டாம்­ஃபர்ட் கலை நிலை­யத்­தில் மேடை­யேற்­றப்­பட்­டன.\n\nஇவர்­க­ளது படைப்­பு­கள் அரங்­கேற்­றப்­ப­டு­வ­தற்கு முன்பு கடந்த ஆண்டு செப்­டம்­பர் முதல் டிசம்­பர் மாதம் வரை இவர்­கள் மேற்­கொண்ட மேடை நாடகக் கற்­றல் பய­ணமே இந்­தத் தயா­ரிப்­பின் சிறப்­பம்­சம்.\n\nசிங்­கப்­பூ­ரில் மேடை நாட­கங்­களைத் தயா­ரித்து படைக்­கும் பல குழுக்­களும் பள்­ளி­களும் உள்­ளன. ஆனால் நாட­கத்­து­றை­யில் அனு­பவம் இல்­லா­விட்­டா­லும் ஆர்­வம் இருந்­தால் போதும். இளை­ஞர்­கள் சுய­மாக வச­னங்­கள் எழுதி, இயக்கி, மேடைக்கு ஒளி வடி­வ­மைத்து அவர்­களை நடிக்­க­வும் வைக்க வழி­ வகுத்­துள்­ளது 'இஸம்ஸ்'.\n\nநூற்றுக்­கும் மேற்­பட்ட நாட­கங்­களை எழு­திய பிர­பல சிங்­கப்­பூர் மேடை நாடக எழுத்­தா­ள­ரும் கலா­சா­ரப் பதக்­க­ம் பெற்றவருமான திரு ஹரேஷ் ஷர்மா, மேடை நாட­கத்­தில் 20 ஆண்­டு­கால அனு­ப­வம் பெற்ற இயக்­கு­நர் திரு நூர் அஃபெண்டி இப்­ரா­ஹிம் போன்ற ஆறு மேடை நாடக வல்­லு­நர்­க­ளின் வழி­காட்­டு­த­லின்­கீழ் மேடை நாட­கத் தயா­ரிப்­பின் நுணுக்­கங்­களை இளை­யர்­கள் கற்­ற­னர்.\n\n'இஸம்ஸ்' என்­றால் ஆங்­கில வார்த்­தை­க­ளுக்கு பின் சேர்க்­கப்­படும் ஒரு பின்­னொட்டு. இது பொது­வாக சில கருத்­து­க­ளின் தொகுப்­பு­கள், நம்­பிக்கை போன்­ற­வற்றை குறிக்­கப் பயன்­ப­டு­கிறது.\n\nசுய நியதி, தோல் நிறத்­தால் பாகு­பாடு, பெண்­ணி­யம் போன்ற தலைப்­பு­களில் ஐந்து இளை­யர்­களும் தனிப்­பட்ட முறை­யில் தங்­க­ளைப் பாதிக்­கும் அல்­லது உறுத்­தும் ஒரு சமூ­கப் பிரச்­சினை­யைத் தேர்வு­செய்து 10 நிமிட நாட­கப் படைப்பை அரங்­கேற்­றி­னர்.\n\nஇளை­யர்­கள் மேடை­யில் வெளிப்­ப­டுத்­திய உணர்வு­களும் நாட­கம் மீதான அவர்­க­ளின் வேட்­கை­யும் தயா­ரிப்­பின் குறை­பா­டு­களை மறைத்­தது.\n\nமேலோட்­ட­மான நடிப்பு, ஆழ­மில்லா கதைக் கரு என சில பார்­வை­யா­ளர்­கள் குறை­கூ­றி­னா­லும் படைப்­பு­க­ளின் நிறை­க­ளைச் சீர் தூக்கிப் பார்த்து, வளர்ந்­து­வ­ரும் இந்­தப் புதிய நாட­க­வா­தி­க­ளைப் பாராட்­டி­ய­வர்­கள் பலர்.\n\n\"கலை­ஞர்­க­ளின் படைப்­பு­கள் முழுக்க முழுக்க அவர்­க­ளின் எழுத்து. படைப்­பாற்­றல் திற­னை­யும் வெளிப்­ப­டுத்­து­வ­தாக இருக்­க­ வேண்­டும் என்­ப­தில் அகம் குழு உறு­தி­யாக இருந்­தது.\n\n\"இளை­யர்­களுக்கு வழி­காட்­டு­தல்­களை வழங்­கி­னா­லும் இறு­தி­யில் அவர்­க­ளது படைப்­பு­கள் அவர்­க­ளின் சிந்­த­னை­யின் வெளிப்­பா­டாக இருக்க வேண்­டும் என்­பதே நோக்­கம்.\n\n\"கிரு­மித்­தொற்று காலத்­தில் அனை­வ­ரும் நேர­டி­யாக சந்­திக்க முடி­யா­த­தால் இணை­யம்­வழி எழுத்­துப் பயி­ல­ரங்­கில் இருந்து தொடங்­கி­யது 'இஸம்ஸ்'. இந்­தப் பய­ணத்­தில் பல சவால்­கள் இருந்­தா­லும் பங்­கேற்­ற­வர்­க­ளின் உற்­சா­க­மும் ஆர்­வ­மும் புத்­து­ணர்ச்­சி­யைத் தந்­தன,\" என்று 'இஸம்ஸ்' தயா­ரிப்­பாளர் திரு பொன்­கு­ம­ரன் செல்­வம் கூறி­னார்.\n\nஇளை­யர்­க­ளுக்கு வழங்­கப்­பட்ட \"Dramaturgy\" என்று அழைக்­கப்­படும் நாட­க­வி­யல் துறை­யைப் பற்­றிய பயிற்சி, 'இஸம்ஸ்' தயா­ரிப்­பில் புது­மை­யான அம்­சம்.\n\nஆங்­கில மேடை நாட­கத் துறை­யில் இது ஒரு முக்­கி­ய­மான பகுதி. நாடக பயிற்­சி­க­ளின்­போ­தும் ஒத்­தி­கை­க­ளின்­போ­தும் இருந்து படைப்­பின் பல அம்­சங்­களை ஆராய்ந்து அவற்­றின் குறை­க­ளைச் சுட்­டிக்­காட்டி, மேம்­பாட்­டிற்­கான ஆலோ­ச­னை­க­ளை­யும் வழங்­கும் ஒரு பணி இது.\n\nகலை­ஞர்­க­ளுக்கு இதை அறி­மு­கப்­ப­டுத்தி அவர்­க­ளின் மேடை நாட­கத் திறனை பெருக்கி உள்ளது 'அகம்'.", "images": [{"image_url": "https://cassette.sphdigital.com.sg/image/tamilmurasu/7cde10f6161e0d221e7c8dbeab56ff41be46372ca1b5e97b4df47e8b2ccfd076?w=825", "alt_text": "7a2491bc-9d81-4281-81ac-d339075d960c", "caption": "மேடை நாடகத்தைப் படைத்த (இடமிருந்து) எஸ்.வெங்கடேஷ்வரன், கனிதா ஜெகதீசன், கார்த்திக் முருகேசன், பிரபுதேவா, ரோஷினி குமரவேலு. படம்: 'அகம்' நாடக அமைப்பு -"}]}
{"article_url": "https://tamilmurasu.com.sg/tamilnadu/story20210125-60154.html", "site_title": "மாமல்லபுரத்தில் இரண்டு மாத கலாசார விழா தொடக்கம்", "publish_date": "2021-01-25", "content": "மாமல்லபுரத்தில் இரண்டு மாத கலாசார விழா தொடக்கம்\n\n25 Jan 2021 - 5:45 am\n\n1\n\nmins read\n\n-\n\nசென்னை: மாமல்­ல­பு­ரத்­தில் கலா­சார விழா மீண்­டும் தொடங்கியுள்ளது. ஆண்­டு­தோ­றும் ஜன­வரி, பிப்­ர­வரி மாதத்­தில் சுற்­றுலா துறை சார்­பில் அங்கு சனி, ஞாயிறு ஆகிய இரு தினங்­களில் உள்­நாட்டு சுற்­றுலா பய­ணி­களை மகிழ்­விக்­கும் வகை­யில் கலா­சார கலை­விழா நடத்­தப்­ப­டு­வது வழக்­கம்.\n\nஇவ்­வாண்­டுக்­கான வார இறுதி கலா­சார கலை விழா மாமல்­ல­பு­ரம் பூங்­கா­வில் உள்ள திறந்­த­வெளி மேடை­யில் நேற்று முன்­ தினம் தொடங்­கி­யது.\n\nமாமல்­ல­பு­ரம் சுற்­றுலா அதி­காரி ச.ராஜா­ரா­மன் தலை­மை­யில் மாமல்­ல­பு­ரம் அர­சி­னர் சிற்­பக்­கலை கல்­லூரி முதல்­வர் ஜெ. ராஜேந்­தி­ரன் முன்­னி­லை­யில் செங்­கல்­பட்டு ஆர்.டி.ஓ. எஸ்.செல்­வம் குத்­து ­விளக்­கேற்றி கலா­சார கலை விழாவை தொடங்கி வைத்­தார்.\n\nமுதல் நாள் நிகழ்ச்­சி­யில் மீனாட்சி ராக­வன் குழு­வி­ன­ரின் பர­த­நாட்­டிய நிகழ்ச்­சி­யும் திரு­வண்­ணா­மலை மகேந்­தி­ரன் குழு­வி­ன­ரின் தப்­பாட்­டம், கிரா­மிய நடன நிகழ்ச்­சி­யும் நடந்­தது. நிகழ்ச்­சி­யில் மாமல்­ல­பு­ரம் சுற்­றுலா வழி­காட்­டி­கள் சங்க மூத்த தலை­வர் எம்.கே. சீனி­வா­சன், மாமல்­ல­பு­ரம் வரு­வாய் அலு­வ­லர் ஜேம்ஸ், கிராம நிர்­வாக அலு­வ­லர் வெங்­க­டே­சன் உட்­பட பலர் கலந்து கொண்­ட­னர். இவ்­விழா பிப்­ர­வரி 21ஆம் தேதி வரை நடை­பெ­றும்.", "images": [{"image_url": "https://cassette.sphdigital.com.sg/image/tamilmurasu/5fd40c775ecd1293e0a028443483c47da5de4b9c29343614eae8490e2f8d8b1e?w=825", "alt_text": "354cb766-5156-4ad5-9e12-b0f7164bf6d0", "caption": "-"}]}
{"article_url": "https://tamilmurasu.com.sg/singapore/story20210125-60176.html", "site_title": "விபத்தில் உயிரிழந்த பலூன் சிற்பிக்கு குவியும் இரங்கல் செய்திகள்; பிரதமரும் இரங்கல் தெரிவித்தார்", "publish_date": "2021-01-25", "content": "விபத்தில் உயிரிழந்த பலூன் சிற்பிக்கு குவியும் இரங்கல் செய்திகள்; பிரதமரும் இரங்கல் தெரிவித்தார்\n\n25 Jan 2021 - 6:04 pm\n\n2\n\nmins read\n\nபலூன் சிற்பங்களை உருவாக்கும் பணியில் பகுதி நேரமாக ஈடுபட்டு வந்த 52 வயது ஓர் செங் கிம் எனும் மாது விபத்தில் சிக்கி உயிரிழந்ததையடுத்து, பல்வேறு தரப்புகளிலிருந்தும் இரங்கல் செய்திகள் குவிந்த வண்ணம் உள்ளன. படம்: திருவாட்டி ஓர் செங் கிம்மின் குடும்பத்தார் -\n\nபலூன் சிற்பங்களை உருவாக்கும் பணியில் பகுதி நேரமாக ஈடுபட்டு வந்த 52 வயது ஓர் செங் கிம் எனும் மாது விபத்தில் சிக்கி உயிரிழந்ததையடுத்து, பல்வேறு தரப்புகளிலிருந்தும் இரங்கல் செய்திகள் குவிந்த வண்ணம் உள்ளன.\n\nசிங்கப்பூர் பிரதமர் லீ சியன் லூங்கும் அந்தத் துயரச் செய்தியறிந்து இரங்கல் தெரிவித்துள்ளார் என்பது குறிப்பிடத்தக்கது.\n\nஜூரோங்கில் இருக்கும் தம் வீட்டுக்கு அருகில், இரு வாரங்களுக்கு முன்பு விபத்து ஒன்றில் சிக்கி உயிரிழந்தார் திருவாட்டி ஓர்.\n\nகடந்த செவ்வாய்க்கிழமை பிரதமரின் இரங்கல் செய்தியைக் கொண்ட கடித உறையைப் பிரித்ததும் திருவாட்டி ஓரின் தந்தை பெரிதும் ஆச்சரியத்துக்கு உள்ளானதாக திருவாட்டி ஓரின் தங்கை சமந்தா தெரிவித்தார்.\n\nகடந்த 2018, 2019 ஆண்டுகளில் தனியார் நிகழ்ச்சிகளில் பலூனைக் கொண்டு சுவர்கள் அமைத்த திருவாட்டி ஓரை தாம் இரு முறை சந்தித்ததை பிரதமர் லீ அந்த இரங்கல் கடிதத்தில் நினைவுகூர்ந்திருந்தார்.\n\nதிருவாட்டி ஓரின் உடலுறுப்புகளை தானம் செய்ய அவரது குடும்பத்தார் முடிவெடுத்ததையும் பிரதமர் லீ கடிதத்தில் குறிப்பிட்டிருந்தார்.\n\nதம் மகளை நிகழ்ச்சிகளில் சந்தித்ததை பிரதமர் நினைவு கூர்ந்தது குறித்து மகிழ்ச்சி தெரிவித்தார் திருவாட்டி ஓரின் தந்தை.\n\nகுழந்தைப் பராமரிப்பு நிலையத்தில் ஆசிரியராகவும் பணியாற்றி வந்த திருவாட்டி ஓர், வீடு திரும்பிக்கொண்டிருந்தபோது விபத்தில் சிக்கி உயிரிழந்தது தொடர்பான செய்திகள் கடந்த வாரம் வெளியாகின.\n\nதம் தாயாரின் உடல் உறுப்புகளை தானம் செய்ய குடும்பத்தார் அனைவரும் ஒப்புக்கொண்டதாக திருவாட்டி ஓரின் மகன் இங் சொங் சிங்,17, தெரிவித்தார்.\n\nதம் தாயாரும் இதைத்தான் விரும்பியிருப்பார் என்றும் அவர் குறிப்பிட்டார்.\n\nதிருவாட்டி ஓரின் கண்விழிப்பு சடங்கின்போது குடும்பத்தாரை நேரில் சந்தித்து இரங்கலைத் தெரிவித்தார் மூத்த அமைச்சர் தர்மன் சண்முகரத்தினம்.\n\nதிரு தர்மன் சண்முகரத்தினம் திருவாட்டி ஓர் வசித்து வந்த தொகுதியின் நாடாளுமன்ற உறுப்பினர்.\n\nதன் சகோதரியை உதவிசெய்யும் நல்ல உள்ளம் என சிங்கப்பூரர்கள் நினைவுகூர்வது மனதை நெகிழ வைப்பதாக இருக்கிறது என்றார் திருவாட்டி ஓரின் தங்கை.", "images": [{"image_url": "https://cassette.sphdigital.com.sg/image/tamilmurasu/8064311af7d6147381c44cbf02835d026312545c8005da1235085e9a5835ed73?w=825", "alt_text": "809f1b3e-abbb-46de-87ee-fc26795dd981", "caption": "பலூன் சிற்பங்களை உருவாக்கும் பணியில் பகுதி நேரமாக ஈடுபட்டு வந்த 52 வயது ஓர் செங் கிம் எனும் மாது விபத்தில் சிக்கி உயிரிழந்ததையடுத்து, பல்வேறு தரப்புகளிலிருந்தும் இரங்கல் செய்திகள் குவிந்த வண்ணம் உள்ளன. படம்: திருவாட்டி ஓர் செங் கிம்மின் குடும்பத்தார் -"}]}
{"article_url": "https://tamilmurasu.com.sg/singapore/story20210125-60177.html", "site_title": "செங்காங்கில் 5 வாகன விபத்து; இருவர் மருத்துவமனையில்", "publish_date": "2021-01-25", "content": "செங்காங்கில் 5 வாகன விபத்து; இருவர் மருத்துவமனையில்\n\n25 Jan 2021 - 6:12 pm\n\n1\n\nmins read\n\nபடம்: SG ROAD VIGILANTE/FACEBOOK -\n\nசெங்காங் வட்டாரத்தில் இன்று காலை ஏற்பட்ட வாகன விபத்தில் காயமடைந்த பேருந்துப் பயணிகள் இருவர் மருத்துவமனைக்குக் கொண்டு செல்லப்பட்டனர்.\n\nரிவர்வேல் லேனை நோக்கிச் செல்லும் கம்பஸ்வேல் டிரைவில் ஒரு எஸ்பிஎஸ் டிரான்சிட் பேருந்து, மூன்று கார்கள், ஒரு லாரி மோதிக்கொண்டன.\n\nஇந்த விபத்து குறித்து காலை 6.58 மணிக்கு தனக்குத் தகவல் கிடைத்ததாக போலிஸ் தெரிவித்தது. இந்த விபத்தில் காயமடைந்த 37 வயது பெண், 7 வயது சிறுமி ஆகிய பயணிகள் மருத்துவமனைக்குக் கொண்டு செல்லப்பட்டபோது சுயநினைவுடன் இருந்ததாக போலிஸ் கூறியது.\n\nஇந்த விபத்தைக் காட்டும் காணொளி ஒன்று சமூக ஊடகங்களில் வலம் வந்தது.\n\nஅந்த காரின் பின்பகுதி மீது அந்தப் பேருந்து மோதும் காட்சி காணொளியில் பதிவானது.\n\nஇதன் விளைவாக முன்னால் இருந்த லாரி மீது அந்த கார் இலேசாக மோதியது. இந்த விபத்து குறித்த விசாரணை தொடர்கிறது.\n\nகுறிப்புச் சொற்கள்\n\nசிங்கப்பூர்\n\nவிபத்து\n\nசெங்காங்\n\nபேருந்து\n\nதொடர்புடைய செய்திகள்\n\nபேருந்து விபத்தில் ஓட்டுநருக்கு காயம்\n\n08 Jul 2017\n\n-\n\n6:28 AM", "images": [{"image_url": "https://cassette.sphdigital.com.sg/image/tamilmurasu/debf81051c9a817f8aed4a6f92b3bc0b5082ba818a905be87027b7c1a2862fab?w=825", "alt_text": "a154e91d-b98d-4627-87d1-0c4fe6b5c4b6", "caption": "படம்: SG ROAD VIGILANTE/FACEBOOK -"}, {"image_url": "https://cassette.sphdigital.com.sg/image/tamilmurasu/a74f45d57878492ae9533b0894a8734373b68b4376be57347639770091478502?w=235", "alt_text": null, "caption": null}]}
{"article_url": "https://tamilmurasu.com.sg/top-news/story20210125-60175.html", "site_title": "மருத்துவமனை அனுமதிக்கு இட்டுச் செல்லும் கொவிட்-19 தடுப்பூசி பக்க விளைவுகள் ஒருங்கிணைந்த மருத்துவக் காப்பீட்டுத் திட்டத்தில் சேர்ப்பு", "publish_date": "2021-01-25", "content": "மருத்துவமனை அனுமதிக்கு இட்டுச் செல்லும் கொவிட்-19 தடுப்பூசி பக்க விளைவுகள் ஒருங்கிணைந்த மருத்துவக் காப்பீட்டுத் திட்டத்தில் சேர்ப்பு\n\n25 Jan 2021 - 4:20 pm\n\n2\n\nmins read\n\nபடம்: ஏஎஃப்பி -\n\nமருத்துவமனை அனுமதிக்கு இட்டுச் செல்லும் கொவிட்-19 தடுப்பூசி பக்க விளைவுகள் ஒருங்கிணைந்த மருந்துவக் காப்பீட்டுத் திட்டங்களில் சேர்த்துக்கொள்ளப்பட்டுள்ளன. சிங்கப்பூரில் ஒருங்கிணைந்த மருத்துவ காப்பீட்டுத் திட்டத்தை வழங்கும் (IP) 7 காப்புறுதித் திட்ட நிறுவனங்களும் இதனை நடைமுறைப்படுத்துகின்றன.\n\nசிங்கப்பூரின் சுகாதார அறிவியல் ஆணையம் அங்கீகரித்து, சிங்கப்பூரில் போடப்படும் கொவிட்-19 தடுப்பூசிகளை போட்டுக்கொள்ளக்கூடிய, ஒருங்கிணைந்த மருத்துவக் காப்பீட்டுத் திட்டம் வைத்திருக்கும் அனைவருக்கும் இது பொருந்தும் என ஆயுள் காப்பீட்டு சங்கம், சிங்கப்பூர் (LIA Singapore) இன்று (ஜனவரி 25) தெரிவித்தது.\n\nஇந்த சிறப்பு திட்டம் இவ்வாண்டு இறுதி வரை நடப்பில் இருக்கும்.\n\nஅதற்கு மேலும் நீட்டிப்பு தேவைப்பட்டால், சூழ்நிலையைக் கண்காணித்த பிறகு அது பற்றி முடிவெடுக்கப்படும் என சங்கம் தெரிவித்தது.\n\nசிங்கப்பூர் வழக்கநிலைக்குத் திரும்ப, அரசாங்கத்தின் சமூகப் பாதுகாப்புக்கு ஆதரவளிக்கும் நடவடிக்கையாக இந்த காப்பீட்டு விரிவாக்கம் இருப்பதாக அவர் குறிப்பிட்டார்.\n\nகொவிட்-19 தடுப்பூசி போட்டுக்கொள்ள சிங்கப்பூரர்களை ஊக்குவிக்கும் அரசாங்கத்தின் முயற்சிகளுக்கு சிங்கப்பூரின் ஆயுள் காப்பீட்டு தொழில்துறை முழு ஆதரவு அளிப்பதாக சங்கத்தின் தலைவர் கோர் ஹாக் செங் குறிப்பிட்டார்.\n\nதடுப்பூசி போட்டுக்கொள்வதால் ஏதேனும் பக்க விளைவுகள் ஏற்பட்டு, மருத்துவமனையில் சிகிச்சை பெற வேண்டிய சூழல் ஏற்பட்டால், அதற்கான செலவுகளும் காப்பீட்டுத் திட்டத்தில் சேர்த்துக்கொள்ளப்படுவதால் சிங்கப்பூரர்களுக்கு மன அமைதி கிடைக்கும் என்றும் அவர் குறிப்பிட்டார்.\n\nஇது தொடர்பான கேள்விகளுக்கு காப்பீட்டுத் திட்ட வாடிக்கையாளர்கள், தங்களது காப்பீட்டுத் திட்ட பிரதிநிதி அல்லது நிறுவனத்தைத் தொடர்புகொள்ளலாம்.\n\nதற்போது, ஏஐஏ, அவிவா, ஏஎக்ஸ்ஏ, கிரேட் ஈஸ்டர்ன் லைஃப், என்டியுசி இன்கம், புரூடென்சியல், ராஃபிள்ஸ் ஹெல்த் இன்ஷூரன்ஸ் ஆகிய நிறுவனங்கள் ஒருங்கிணைந்த காப்பீட்டுத் திட்ட நிறுவனங்கள் என்பது குறிப்பிடத்தக்கது.\n\nகுறிப்புச் சொற்கள்\n\nசிங்கப்பூர்\n\nதொடர்புடைய செய்திகள்\n\nதுணைப் பிரதமர்: தடுப்பூசி பாதுகாப்பானது, பலன்மிக்கது\n\n21 Jan 2021\n\n-\n\n7:01 PM\n\n(காணொளி) பிரதமர் லீ தடுப்பூசி போட்டுக்கொண்டார்; நாடு தழுவிய கொவிட்-19 தடுப்பூசி இயக்கம் தொடக்கம்\n\n08 Jan 2021\n\n-\n\n8:17 AM", "images": [{"image_url": "https://cassette.sphdigital.com.sg/image/tamilmurasu/5c92073dcf78e2ab16a3facffdcd4a113d3607927a2813c4acd93595fcc3f26b?w=825", "alt_text": "8deb286f-7c62-4501-9886-33d0deecc572", "caption": "படம்: ஏஎஃப்பி -"}, {"image_url": "https://cassette.sphdigital.com.sg/image/tamilmurasu/684971b3860032544197b029ce0073ed4c23f070ab2f1e0d0c3c070b71c14c83?w=235", "alt_text": "கொவிட்-19 கிருமித்தொற்றுக்கு எதிரான பாதுகாப்பு அரணை உருவாக்கக்கூடிய ஃபைசர்-பயோஎன்டெக் தடுப்பூசி, முன்பு பக்கவாதத்தால் பாதிக்கப்பட்ட தன்னைப் போன்றவர்களுக்கும் பாதுகாப்பானது என்றும் ஆற்றல்மிக்கது என்றும் துணைப் பிரதமர் ஹெங் சுவீ கியட் தெரிவித்தார்.  படம்: HENG SWEE KEAT/FACEBOOK ", "caption": null}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": null, "caption": null}]}
{"article_url": "https://tamilmurasu.com.sg/top-news/story20210125-60178.html", "site_title": "சிங்கப்பூர் சாலைகளில் ஓட்டும் சைக்கிள்களில் 'பிரேக்' கட்டாயம்", "publish_date": "2021-01-25", "content": "சிங்கப்பூர் சாலைகளில் ஓட்டும் சைக்கிள்களில் 'பிரேக்' கட்டாயம்\n\n25 Jan 2021 - 6:36 pm\n\n2\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nபொதுப் பாதைகளிலும் சாலைகளிலும் பயன்படுத்தப்படும் சைக்கிள்களில் குறைந்தது ஒரு நிறுத்துகருவியேனும் (ஹேண்ட்பிரேக்) செயல்படும் வகையில் இருப்பது விரைவில் கட்டாயமாக்கப்பட உள்ளது.\n\nநிறுத்துகருவியைக் கட்டாயமாக்கும் பரிந்துரையை அரசாங்கம் ஏற்றுக்கொண்டுள்ளது.\n\nகடந்த ஆண்டு உயிரிழப்பை ஏற்படுத்திய ஒரு விபத்தைத் தொடர்ந்து நிறுத்துகருவிகள் இல்லாத சைக்கிள்களைப் பயன்படுத்துவது தொடர்பில் பாதுகாப்பு அக்கறைகள் எழுப்பப்பட்டன.\n\nஇதைத் தொடர்ந்து, உந்து நடமாட்ட ஆலோசனைக் குழு முன்வைத்த கட்டாய நிறுத்துகருவி பரிந்துரையை உந்து நடமாட்டச் சமூகத்தினரும் சில்லறை வணிகர்களும் நடையர்களும் வரவேற்று உள்ளதாகப் போக்குவரத்து அமைச்சு இன்று ஓர் அறிக்கை வாயிலாகத் தெரிவித்தது.\n\n\"இவ்விதியை நடைமுறைப்படுத்துவதற்கு ஆலோசனைக் குழுவுடன் அணுக்கமாகப் பணியாற்றுவோம். உரிய நேரத்தில் கூடுதல் விவரங்கள் அறிவிக்கப்படும்,\" என்று அமைச்சு கூறியிருக்கிறது.\n\nகட்டாய நிறுத்துகருவி விதி, 'ஃபிக்சீஸ்' என அழைக்கப்படும் நிலைப் பல்சக்கரம் (ஃபிக்சட் கியர்) பொருத்தப்பட்ட சைக்கிள்களைப் பயன்படுத்துவோர் பாதிக்கப்படுவர். அவ்வகை சைக்கிள்களில் கைகளால் இயக்கக்கூடிய நிறுத்துகருவிகள் இருக்கமாட்டா.\n\nஅதேபோல, சாலைகளில் ஓட்டக்கூடிய 'பிஎம்எக்ஸ்' பந்தய சைக்கிள்களைப் பயன்படுத்துவோரும் பாதிக்கப்படுவர்.\n\nபாசிர் ரிஸ்ஸில் உள்ள ஓர் அடுக்குமாடி கார்நிறுத்தப் பூங்காவில் சென்ற ஆண்டு 13 வயது சிறுமி ஒருத்தி, தடுப்புக் கம்பியில் மோதி, மேலிருந்து கீழே விழுந்து இறந்துபோனாள். தன் தோழியின் நிலைப் பல்சக்கர சைக்கிளை சரிவுப்பாதையில் ஓட்டியபோது, அவளால் அதனை நிறுத்த முடியாமல் போனதாகக் கூறப்பட்டது.\n\nஇந்நிலையில், நிறுத்துகருவிகள் இல்லாத சைக்கிள்களை ஒழுங்குபடுத்துவது சரியான நேரத்தில் எடுக்கப்படும், தேவையான நடவடிக்கை என்று போக்குவரத்து மூத்த துணை அமைச்சர் ஏமி கோர் தமது ஃபேஸ்புக் பக்கம் வழியாகத் தெரிவித்துள்ளார்.\n\nஅண்மைக்காலமாக அத்தகைய சைக்கிள்கள் மீதான ஆர்வமும் பயன்பாடும் அதிகரித்து வருவதாகக் குறிப்பிட்டுள்ள டாக்டர் ஏமி கோர், \"இந்த நடவடிக்கையைப் பலரும் வரவேற்றிருப்பது மகிழ்ச்சி அளிக்கிறது. நமது சாலைகளும் பாதைகளும் பாதுகாப்பானவையாகத் திகழும்,\" என்றார்.\n\nஉந்து நடமாட்டச் சாதனங்களையும் பொதுப் பாதைகளையும் பயன்படுத்துவோரின் பாதுகாப்பு மிக முக்கியம் எனக் குறிப்பிட்ட அவர், சிங்கப்பூரில் பாதுகாப்பாக வாகனமோட்டும் சூழலை உருவாக்கி, அதை வளர்ப்பதற்குத் தேவையானவற்றைத் தொடர்ந்து செய்வோம் என்றும் சொன்னார்.\n\nகுறிப்புச் சொற்கள்\n\nசிங்கப்பூர்\n\nமிதிவண்டி", "images": [{"image_url": "https://cassette.sphdigital.com.sg/image/tamilmurasu/2590dd82ce29faf04b69e03e1d7248952840f4c930ec17abb6e23584d7a03c5c?w=825", "alt_text": "0f449473-ec86-4a84-a806-bad36de49833", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/world/story20210125-60174.html", "site_title": "பத்துமலை தைப்பூச ரத ஊர்வலத்திற்கு அனுமதி; பினாங்கு துணை முதல்வர் சாடல்", "publish_date": "2021-01-25", "content": "பத்துமலை தைப்பூச ரத ஊர்வலத்திற்கு அனுமதி; பினாங்கு துணை முதல்வர் சாடல்\n\n25 Jan 2021 - 11:05 am\n\n2\n\nmins read\n\nஸ்ரீ மகா மாரியம்மன் ஆலயத்தில் இருந்து இம்மாதம் 27ஆம் தேதி புறப்படும் ரத ஊர்வலம் 'எங்கும் நிற்காமல்' பத்துமலை ஆலயத்திற்குச் சென்று திரும்பும். (கோப்புப் படம்: இணையம்) -\n\nகோலாலம்பூர்: மலேசியாவில் தைப்பூசத்தை முன்னிட்டு ஸ்ரீ மகா மாரியம்மன் ஆலயம்-பத்துமலை ரத ஊர்வலத்திற்கு அனுமதி வழங்கியதில் தே சியப் பாதுகாப்பு மன்றம் இரட்டை நிலை ப்பாடு கொண்டுள்ளதாக பினாங்கு துணை முதல்வர் ராமசாமி கூறியுள்ளார்.\n\n\"மலேசியாவின் மாநில, மாவட்ட, உள்ளூர் அரசாங்கங்களுடனான உறவில் தேசியப் பாதுகாப்பு மன்றம் ஒருவித முரண்பாட்டைக் கொண்டுள்ளதை கவனித்தேன்.\n\n\"பாதுகாப்பு மன்றத்தின் முதல் சுற்றறிக்கையில் தைப்பூச ரத ஊர்வலங்கள், தொடர்புடைய பிற நிகழ்வுகளை நாடு முழுவதும் தடை செய்து அறிவிப்பு வெளியிடப்பட்டது.\n\n\"கடுமையான கட்டுப்பாடுகளுடன் பால்காவடிக்கு மட்டும் அனுமதி வழங்கப்பட்டது.\n\n\"ஆனால் திடீரென்று, தைப்பூசத்திற்குச் சில நாட்களே இருக்கும் நிலையில், பத்துமலை கோவில் ரத ஊர்வலத்திற்கு மட்டும் விதிவிலக்கு அளிக்கப்பட்டுள்ளது. ஆனால் நாட்டில் உள்ள மற்ற கோயில்களுக்கு அனுமதி அளிக்கப்படவில்லை. ஏன் இந்த இரட்டை நிலைப்பாடு?\n\n\"கிருமிப் பரவலை மக்கள் தீவிர மாக எடுத்துக்கொள்ள வேண்டும் என்றால், பாதுகாப்பு மன்றமும் தீவிரமாகவும் பொறுப்புள்ளதாகவும் இருக்க வேண்டும். இந்த பொறுப்பற்ற நடவடிக்கை கிருமிப் பரவலைக் கட்டுக்குள் கொண்டு வர உதவப் போவதில்லை,\" என்றார் ராமசாமி.\n\nஇம்மாதம் 28ஆம் தேதி தைப்பூசம் கொண்டாடப்படவுள்ள நிலையில், தேசிய பாதுகாப்பு மன்றத்தின் அண்மைய உத்தரவுப்படி ஜனவரி 27ஆம் தேதி ஸ்ரீ மகா மாரியம்மன் ஆலயத்திலிருந்து ரதம் புறப்பட்டு ஊர்வலமாக பத்துமலை சென்று, ஜனவரி 29ஆம் தேதி மீண்டும் மாரியம்மன் ஆலயத்திற்குத் திரும்பும். ஆனால், ரதம் புறப்பட்ட பின்னர் எங்கேயும் நிற்பதற்கு அனுமதி கிடையாது, ரதத்துடன் 10 பக்தர்களுக்கும் மேல் செல்லக்கூடாது, வழியெங்கும் இசை முழக்கங்களுக்கு அனுமதி இல்லை என்பது போன்ற கட்டுப்பாடுகள் விதிக்கப்பட்டுள்ளன.\n\nமன்றத்தின் இந்த அனுமதி குறித்து தனது டுவிட்டர் பக்கத்தில் தெரிவித்த மத்திய அமைச்சர் அனுவார் மூசா, கோலாலம்பூர் அதிகாரிகள் கட்டுப்பாட்டு நடவடிக்கைகள் பின்பற்றப்படுவதை உறுதி செய்வர் என்று கூறினார்.", "images": [{"image_url": "https://cassette.sphdigital.com.sg/image/tamilmurasu/2470fe791ea355ed2dc0085993ce074467851ad100666afee1fc888e62cc7ec6?w=825", "alt_text": "806c045a-1968-48c5-9ddf-f49c154b4687", "caption": "ஸ்ரீ மகா மாரியம்மன் ஆலயத்தில் இருந்து இம்மாதம் 27ஆம் தேதி புறப்படும் ரத ஊர்வலம் 'எங்கும் நிற்காமல்' பத்துமலை ஆலயத்திற்குச் சென்று திரும்பும். (கோப்புப் படம்: இணையம்) -"}]}
{"article_url": "https://tamilmurasu.com.sg/world/story20210125-60167", "site_title": "ஆசியாவின் போதைப்பொருள் கடத்தல் மன்னன் கைது", "publish_date": "2021-01-25", "content": "ஆசியாவின் போதைப்பொருள் கடத்தல் மன்னன் கைது\n\n25 Jan 2021 - 5:45 am\n\n1\n\nmins read\n\n-\n\nசிட்னி: உல­கின் பல நாடு­க­ளால் தேடப்­ப­டு­ப­வ­ரும் ஆசி­யா­வின் மிகப்­பெ­ரிய போதைப்பொருள் கடத்­தல் மன்­ன­னு­மான 57 வயது சி ஸி லோப் நெதர்­லாந்­தில் கைது செய்­யப்­பட்­டுள்­ளார். போதைப்­பொ­ருள் குற்­றங்­கள் தொடர்­பான விசா­ர­ணைக்­காக ஆஸ்­தி­ரே­லிய அதி­கா­ரி­கள் அவரைத் தங்­க­ளி­டம் ஒப்­ப­டைக்க வலி­யு­றுத்­துகின்­ற­னர்.\n\nஆஸ்­தி­ரே­லி­ய போலி­சா­ரின் வேண்­டு­கோ­ளுக்கு இணங்க, பல ஆண்­டு­க­ளாக தேடப்­பட்டு வந்த லோப்பை வெள்­ளிக்­கி­ழ­மை­யன்று டச்சு போலி­சார் கைது செய்­த­னர். சீனா­வில் பிறந்த கன­டிய குடி­யு­ரி­மை கொண்ட லோப் ஆசி­யா­வின் பெரும் கடத்­தல் மன்­ன­னாக வலம் வந்­தார். ஐநா­வும் இவரைப் போதைப்­பொ­ருள் கும்­ப­லின் தலைவனாக இருக்­கக்­கூ­டும் என்று கூறி­யது குறிப்­பி­டத்­தக்­கது.\n\nஇதற்­கி­டையே, பிலிப்­பீன்­சில் நடை­பெற்ற போதைப் பொரு­ளுக்கு எதி­ரான போரில் பாது­காப்புப் படை­யி­னர் 13 பேரைக் கொன்­றனர். இதில் போலிஸ்­கா­ரர் ஒரு­வ­ரும் மாண்­டார். மேலும் இரண்டு போலி­சார் காய­ம­டைந்­த­னர்.\n\nகுறிப்புச் சொற்கள்\n\nபோதைப்பொருள்", "images": [{"image_url": "https://cassette.sphdigital.com.sg/image/tamilmurasu/b1b3509a5591442d3f46f96a2b8be5674fcb24803bf126c918062766c1582591?w=825", "alt_text": "6a6701f8-16df-4533-9f98-ed69cfc612e3", "caption": "-"}]}
{"article_url": "https://tamilmurasu.com.sg/youth/story20210125-60147.html", "site_title": "இந்திய முஸ்லிம் இளையர்களுக்கான மாநாடு", "publish_date": "2021-01-25", "content": "இந்திய முஸ்லிம் இளையர்களுக்கான மாநாடு\n\n25 Jan 2021 - 5:45 am\n\n2\n\nmins read\n\nஇளையர்கள் பங்குபெற்ற மெய்நிகர் கலந்துரையாடல். படம்: இந்திய முஸ்லிம் இளையர் மாநாடு ஏற்பாட்டுக் குழு -\n\nசமூக மேம்­பாட்­டில் இளை­யர்­களின் ஈடு­பாடு குறை­வாக உள்­ளது என்று பல­வா­றான கருத்­து­கள் கூறப்­படும் வேளை­யில், அதை முறி­ய­டிக்­கும் வகை­யில் IMYouth, IM Collective, Im.Prof ஆகிய அமைப்­பு­கள் ஒன்­றி­ணைந்து இந்­திய முஸ்­லிம் இளை­யர் மாநாடு ஒன்­றுக்கு ஏற்­பாடு செய்­தி­ருந்­தன.\n\nமாநாட்­டில் பங்­கு­பெற்ற 50 இளை­யர்­கள், இந்­திய முஸ்­லிம் சமூ­கம் எதிர்­கொள்­ளும் பிரச்­சி­னை­கள், சமூ­கத்­தின் தேவை­கள் போன்­ற­வற்றை அடை­யா­ளம் கண்டு அது­கு­றித்த கலந்­து­ரை­யா­டல் மேற்­கொண்டு அவற்­றுக்­கான தீர்­வு­க­ளை­யும் முன்­வைத்­த­னர்.\n\nஜன­வரி 16ஆம் தேதி இணை­யம்­வழி நடை­பெற்ற இந்த மாநாட்­டில், இந்­திய முஸ்­லிம் சமூ­கத்­தில் பாலின சமத்­து­வம், தலை­மைத்­து­வத்­தில் இளை­யர்­க­ளின் ஈடு­பாடு, சமூ­கத்­தில் ஏற்­ப­டுத்­தப்­ப­ட­வேண்­டிய ஒருங்­கி­ணைப்பு, ஒற்­றுமை, மன­ந­லம் குறித்த விழிப்­பு­ணர்வு ஆகிய தலைப்­பு­களில் வெளிப்­ப­டை­யாக கலந்­து­ரை­யா­டல்­கள் நடை­பெற்­றன.\n\nஇந்­திய முஸ்­லிம் சமூக மேம்­பாட்­டில் இளை­யர்­களை ஈடு­படுத்தி அவர்­க­ளது கருத்­து­க­ளை­யும் யோச­னை­க­ளை­யும் பகிர்ந்­து­ கொள்ள ஒரு தளத்தை உரு­வாக்கி தரு­வதை நோக்­க­மா­கக் கொண்­டது இந்த மாநாடு.\n\nஎந்­த­வொரு சவா­லை­யும் சந்­திக்க நேரி­டும்­போது, ஒட்­டு­மொத்த சமூ­க­மாக ஒன்­று­சேர்ந்து செயல்­ப­டு­வது மிக­வும் முக்­கி­யம். இந்­திய முஸ்­லிம் சமூ­கம் ஒன்­று­பட்டு இயங்க வேண்­டும் என்­பது மாநாட்­டில் பல இளை­யர்­கள் முன்­வைத்த முக்­கிய கருத்­து­களில் ஒன்று.\n\nமாநாடு நடை­பெ­று­வ­தற்கு முன்பே இந்­திய முஸ்­லிம் இளை­யர்­க­ளின் தேவை­க­ளை­யும் எண்­ணங்­க­ளை­யும் புரிந்­து­கொள்ள ஏற்­பாட்­டா­ளர்­கள் பகுப்­பாய்வு ஒன்றை நடத்­தி­னர். இதில் இளை­யர்­கள் குறிப்­பிட்­டவை பின்­னர் மாநாட்­டில் விரி­வாக கலந்­து­ரை­யா­டப்­பட்­டன.\n\nஇந்த மாநாட்­டில் பகிர்ந்­து­கொள்­ளப்­பட்ட முக்­கிய கருத்­து­களை இந்­திய முஸ்­லிம் சமூ­கத் தலை­வர்­க­ளின் கவ­னத்­திற்கு கொண்­டு­செல்­வதே அடுத்­த­கட்ட நட­வ­டிக்கை என்று ஏற்­பா­ட்டுக்­ குழு தெரி­வித்­தது.\n\nமேலும், இந்­திய முஸ்­லிம் இளை­யர் குழுக்­கள் ஒன்­றி­ணைந்து பிரச்­சி­னை­களை எதிர்­கொள்ள சில திட்­டங்­க­ளைத் தான் வைத்­தி­ருப்­ப­தா­க­வும் ஏற்­பாட்­டுக்­ குழு கூறி­யது.\n\nசெய்தி: இந்து இளங்­கோ­வன்", "images": [{"image_url": "https://cassette.sphdigital.com.sg/image/tamilmurasu/eb3f90b3296228d366e69b42e8241cf65a5248bed6f46be996c6c407479ef1b8?w=825", "alt_text": "34ff2b9a-4005-4d7f-a862-b2a7174d404f", "caption": "இளையர்கள் பங்குபெற்ற மெய்நிகர் கலந்துரையாடல். படம்: இந்திய முஸ்லிம் இளையர் மாநாடு ஏற்பாட்டுக் குழு -"}]}
{"article_url": "https://tamilmurasu.com.sg/singapore/story20210125-60179.html", "site_title": "சிங்கப்பூரில் மேலும் 44 பேருக்கு கொவிட்-19; மூன்றாவது நாளாக உள்ளூர் சமூகத்தில் தொற்று பதிவாகவில்லை", "publish_date": "2021-01-25", "content": "சிங்கப்பூரில் மேலும் 44 பேருக்கு கொவிட்-19; மூன்றாவது நாளாக உள்ளூர் சமூகத்தில் தொற்று பதிவாகவில்லை\n\n25 Jan 2021 - 6:38 pm\n\n1\n\nmins read\n\nபடம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் இன்று (ஜனவரி 25) நண்பகல் நிலவரப்படி புதிதாக 44 பேருக்கு கொரோனா தொற்று உறுதியானது. அவர்கள் அனைவரும் வெளிநாடுகளில் இருந்து வந்த பிறகு தனிமைப்படுத்தப்பட்டவர்கள்.\n\nதொடர்ந்து மூன்றாவது நாளாக இன்றும் உள்ளூர் சமூகத்திலோ விடுதிகளிலோ புதிய கிருமித்தொற்று பதிவாகவில்லை.\n\nசிங்கப்பூரில் இன்றுவரை மொத்தம் 59,352 பேருக்கு கொரோனா தொற்று உறுதி செய்யப்பட்டுள்ளது.\n\nநேற்று கிருமித்தொற்று உறுதி செய்யப்பட்ட 48 பேரும் வெளிநாடுகளிலிருந்து இங்கு வந்த பிறகு தனிமைப்படுத்தப்பட்டவர்கள்.\n\nநேற்று கிருமித்தொற்று உறுதி செய்யப்பட்டவர்களில் 41 பேருக்கு அறிகுறிகள் ஏதும் தென்படவில்லை என சுகாதார அமைச்சு தெரிவித்தது.\n\nநேற்று கிருமித்தொற்று உறுதி செய்யப்பட்டவர்களில் நால்வர் நிரந்தரவாசிகள். அவர்களில் இருவர் இந்தியாவிலிருந்து வந்தவர்கள். மற்ற இருவரும் இந்தோனீசியா, மலேசியாவிலிருந்து வந்தவர்கள்.\n\nநால்வர் சார்ந்திருப்போர் அனுமதி அட்டை வைத்திருப்போர், ஒருவர் நீண்டகால வருகை அனுமதி உடையவர், இருவர் மாணவர் அனுமதி அட்டை உடையவர், 33 பேர் வேலை அனுமதியுடன் இங்கு வந்தவர்கள்.\n\nஅவர்களில் 10 பேர் இல்லப் பணிப்பெண்கள்.\n\nஇவர்களையும் சேர்த்து இங்கு மொத்தம் 59,026 பேர் முற்றிலும் குணமடைந்து இருக்கிறார்கள். 50 பேர் மருத்துவமனையில் தொடர்ந்து சிகிச்சைப் பெறுகிறார்கள்.\n\nதீவிர கண்காணிப்புப் பிரிவில் ஒருவர் இருக்கிறார். சமூக நிலையங்களில் 188 பேர் குணமடைந்து வருகிறார்கள்.\n\nகொவிட்-19 நோய்க்கு மொத்தம் 29 பேர் மரணமடைந்துவிட்டனர். அந்த நோய்த்தொற்று இருந்தாலும் இதர காரணங்களுக்காக மாண்டவர்கள் 15 பேர்.\n\nகுறிப்புச் சொற்கள்\n\nசிங்கப்பூர்\n\nகொவிட்-19", "images": [{"image_url": "https://tamilmurasu.com.sg/singapore/story20210125-60179.html?w=825", "alt_text": "fed1b422-8bef-4425-b06c-2a8a918c0215", "caption": "படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/youth/story20210125-60145", "site_title": "'பாதையை மாற்றினாலும் தவறவிட்டதைப் பிடித்துவிடலாம்'", "publish_date": "2021-01-25", "content": "'பாதையை மாற்றினாலும் தவறவிட்டதைப் பிடித்துவிடலாம்'\n\n25 Jan 2021 - 5:45 am\n\n2\n\nmins read\n\nநன்யாங் பலதுறைத் தொழிற்கல்லூரியின் தாதிமைத் துறையில் பட்டயக் கல்வியை மேற்கொள்ளும் முதலாம் ஆண்டு மாணவர் ராஜேந்திரன் ராஜேஷ். படம்: கி.ஜனார்த்தனன் -\n\nகிட்­டத்­தட்ட ஐந்து ஆண்­டு­க­ளுக்கு முன்­ன­தாக செயின்ட் ஆண்ட்­ருஸ் உயர்­நி­லைப் பள்­ளி­யில் பயின்று சாதா­ரண நிலைத் தேர்­வில் சிறந்த மதிப்­பெண்­கள் பெற்ற ராஜேந்­தி­ரன் ராஜேஷ், விக்­டோ­ரியா தொடக்­கக் கல்­லூ­ரி­யில் சேர்ந்­தார்.\n\nஆனால், மேல்­நி­லைத் தேர்­வில் இவர் சிறப்­பா­கச் செய்­யா­த­தால் தேசிய சேவை­யில் சேர்ந்­த­போது அடுத்து என்ன செய்­ய­வேண்­டும் என்ற குழப்­பம் இவ­ருக்கு ஏற்­பட்­டது.\n\nஅந்­தக் குழப்­பத்­திற்­கான பதிலும் தேசிய சேவை­யின்­போ­து­தான் இவ­ருக்கு கிடைத்­தது.\n\n\"உயிர் அறி­வி­யல் மீதான ஆர்­வம் அப்­போ­து­தான் எனக்கு ஏற்­பட்­டது. ஆசி­ரி­ய­ராக வேண்­டும் என்று தொடக்­கத்­தில் ஆசைப்­பட்­டேன். ஆனால் ராணு­வத்­தில் இருந்­த­போது தாதி­மைத் துறை மீது நாட்­டம் அதி­க­ரித்­த­தால், பிடித்த துறை­யி­லேயே வாழ்க்­கைத் தொழி­லைத் தொடங்க முடிவு செய்­தேன்,\" என்று ராஜேந்­தி­ரன், 21, நினை­வு­கூர்ந்­தார்.\n\nதற்­போது நன்­யாங் பல­துறைத் தொழிற்­கல்­லூ­ரி­யில் தாதி­மைத் துறை­யில் முத­லாம் ஆண்டு பட்டயக் கல்வியை மேற்கொண்டு வருகிறார் ராஜேந்திரன். இத்­துறை மீது இவர் கொண்­டி­ருக்­கும் ஆர்­வம், இவர் பெற்­றி­ருக்­கும் மதிப்­பெண்­க­ளி­லும் பிர­தி­ப­லிக்­கிறது. இது­வரை இவர் பெற்­றி­ருக்­கும் ஜிபிஏ புள்­ளி­கள் 3.96.\n\nதொடக்­கக் கல்­லூ­ரி­யில் மேல்­நி­லை­த் தேர்வு எழு­திய பிறகு பல்­க­லைக்­க­ழ­கத்­திற்­குச் செல்­வதற்குப் பதி­லாக பல­துறைத் தொழிற்­கல்­லூ­ரி­யில் சேர்ந்­தி­ருப்­பது ராஜேந்­தி­ர­னுக்கு தொடக்­கத்­தில் கவ­லை­யைத் தந்­தா­லும் அத­னால் இவர் துவண்­டு­வி­ட­வில்லை.\n\n\"தேசிய சேவையை முடிக்­கவே ஈராண்­டு­கள் ஆகி­வி­டு­கின்­றன. அதன் பிறகு கல்­விப் பாதையை மாற்­று­வ­தால் படிப்பை முடிப்­பது தாம­த­மா­கும் என்­பதை நான் அறிந்­தேன்.\n\n\"இந்த முடிவு எனக்கு சோர்­வை­யும் அழுத்­தத்­தை­யும் தந்­தது. ஆனால் விரும்­பாத ஒரு துறை­யில் சேர்ந்து முன்­னேற்­றப் பாதை­யில் செல்ல தடு­மா­று­வ­தை­விட பிடித்த துறை­யில் படித்து கல்­வியை முடிக்க தாம­தம் ஏற்­பட்­டா­லும் விட்­ட­தைப் பின்­னர் பிடித்­து­வி­ட­லாம் என்ற நம்­பிக்கை எனக்கு ஏற்­பட்­டது,\" என்­றார் ராஜேந்­தி­ரன்.\n\nபல சோத­னை­க­ளை­யும் தாண்டி தாம் எடுத்த முடி­வில் திட­மாக இருக்க, இவ­ருக்கு மன­உ­றுதி தேவைப்­பட்­டது. கார­ணம், பல­துறைத் தொழிற்­கல்­லூரி பாதை­யைத் தேர்ந்­தெ­டுக்க இவர் எடுத்த முடி­வைப் பல­ரும் குறை­கூ­றி­னர். ஆனால் அவர்­க­ளது வார்த்­தை­களை இவர் ஒரு பொருட்­டா­கக் கரு­த­வில்லை.\n\n\"இது என் வாழ்க்கை. இதைத் தீர்­மா­னிக்­கும் உரிமை எனக்­குத்­தான் உள்­ளது. அதே நேரத்­தில் நான் அவ­ச­ரப்­ப­ட­வில்லை. நன்கு ஆராய்ந்த பிறகே இந்த முடிவை எடுத்­தேன்,\" என்று ராஜேந்­தி­ரன் கூறி­னார்.\n\nராணு­வத்­தில் மருத்­துவ உத­வி­யா­ள­ரா­கப் பணி­யாற்­றி­ய­போது இவ­ருக்கு மேல­தி­கா­ரி­யாக இருந்த மருத்­து­வர், தாதி­மைத் துறை­யில் இவ­ரால் சிறப்­பா­கச் செய்ய முடி­யும் என்று ஊக்­கம் அளித்­ததை ராஜேந்­தி­ரன் நினை­வு­கூர்ந்­தார்.\n\nஅந்த மருத்­து­வ­ரின் வார்த்­தை­கள் ராஜேந்­தி­ர­னுக்கு திருப்­பு­முனை­யாக அமைந்­தன.\n\n\"சிங்­ஹெல்த் குழு­மத்­தின் பொது வர­வேற்பு நிகழ்ச்­சிக்­குச் சென்று தாதி­மைத் துறை­யைப் பற்றி நான் மேலும் அறிந்­து­கொண்­டேன்,\" என்று கூறி­னார்.\n\nஒரு துறை­யைத் தேர்ந்­தெ­டுக்­கும்­போது, வேலை செய்­யும் காலம் முழு­வ­தும் அந்­தத் துறை­யில் தம்­மால் செழித்­தோங்க முடி­யுமா என்று தீவி­ர­மாக யோசிக்க வேண்­டும் என்று இவர் அறி­வு­றுத்­து­கி­றார்.", "images": [{"image_url": "https://cassette.sphdigital.com.sg/image/tamilmurasu/a3b259ac6de873460809a9dbd0c2f1579617b1093dab93fdc7b975827e13bbd7?w=825", "alt_text": "28351e6a-d816-41da-80ba-56e6deabeb4f", "caption": "நன்யாங் பலதுறைத் தொழிற்கல்லூரியின் தாதிமைத் துறையில் பட்டயக் கல்வியை மேற்கொள்ளும் முதலாம் ஆண்டு மாணவர் ராஜேந்திரன் ராஜேஷ். படம்: கி.ஜனார்த்தனன் -"}]}
{"article_url": "https://tamilmurasu.com.sg/india/story20210125-60158.html", "site_title": "டெல்லி பேரணி: புறநகரில் 2 லட்சம் டிராக்டர்கள் குவிந்தன", "publish_date": "2021-01-25", "content": "டெல்லி பேரணி: புறநகரில் 2 லட்சம் டிராக்டர்கள் குவிந்தன\n\n25 Jan 2021 - 5:45 am\n\n2\n\nmins read\n\nடெல்லி புறநகரில் டிராக்டர்களுடன் குவிந்துள்ள விவசாயிகள். படம்: ஊடகம் -\n\nபுது­டெல்லி: விவ­சாய சங்­கங்­கள் நாளை டெல்­லி­யில் நடத்த திட்­ட­மிட்­டுள்ள பேர­ணி­யில் சுமார் இரண்டு லட்­சம் டிராக்­டர்­கள் பங்­கேற்­கத் தயா­ராக இருப்­ப­தாக ஊட­கத் தக­வல்­கள் தெரி­விக்­கின்­றன.\n\nடெல்­லி­யின் ஐந்து எல்­லைப் பகு­தி­களில் இருந்­தும் விவ­சா­யி­கள் அம்­மா­நி­லத்­தின் மையப்­ப­கு­திக்­குள் செல்ல தயா­ராக இருப்­ப­தாக கூறப்­படு­கிறது.\n\nமத்­திய அரசு கொண்டு வந்­துள்ள புது வேளாண் சட்­டங்­களை விவ­சா­யி­கள் கடு­மை­யாக எதிர்த்­துள்­ள­னர். அச்­சட்­டங்­களை திரும்­பப் பெற வலி­யு­றுத்தி கடந்த இரு மாதங்­க­ளாக ஆயி­ரக்­க­ணக்­கான விவ­சா­யி­கள் டெல்­லி­யில் திரண்டு போராட்­டம் நடத்தி வரு­கின்­ற­னர்.\n\nமத்­திய அர­சுக்­கும் விவ­சா­யக் குழுக்­க­ளுக்கும் இடை­யே­யான 11 சுற்­றுப் பேச்­சு­வார்த்­தை­யில் உடன்­பாடு எட்­டப்­ப­ட­வில்லை.\n\nமூன்று புதுச் சட்­டங்­களை ஒன்­றரை ஆண்டு காலம் நிறுத்தி வைப்­ப­தாக மத்­திய அரசு கூறி­ய­தை­யும் ஏற்­காத விவ­சா­யி­கள் தரப்பு நாளை டெல்­லி­யில் டிராக்­டர் பேரணி நடத்த திட்­ட­மிட்­டுள்­ளது.\n\nஎனி­னும் குடி­ய­ரசு தினத்­தன்று பேரணி நடத்த முத­லில் அனு­மதி மறுத்த டெல்லி காவல்­துறை, தற்­போது சில நிபந்­த­னை­க­ளு­டன் அனு­மதி அளித்­தி­ருப்­ப­தாக விவ­சா­யி­கள் தரப்பு தெரி­விக்­கிறது.\n\nகுடி­ய­ரசு தின அணி­வ­குப்­புக்கு இடை­யூறு ஏற்­ப­டாத வகை­யில் விவ­சா­யி­க­ளின் டிராக்­டர் பேரணி நடத்­தப்­படும் எனத் தெரி­கிறது. இது தொடர்­பாக விவ­சா­யக் குழுக்­கள் டெல்லி போலி­சா­ரு­டன் நேற்று பேச்­சு­வார்த்தை நடத்­தி­னர்.\n\nஅப்­போது பேரணி எந்த வழி­யா­கச் செல்ல வேண்­டும் என்­றும் எவ்­வ­ளவு தூரம் பேர­ணியை நீட்­டிப்­பது என்­றும் விவா­தித்து முடி­வெ­டுக்­கப்­பட்­ட­தாக ஊட­கங்­கள் தெரி­விக்­கின்­றன.\n\nஇந்­நி­லை­யில் செய்­தி­யா­ளர்­க­ளி­டம் பேசிய விவ­சா­யக் குழுக்­க­ளின் தலை­வர்­கள், டிராக்­டர் பேரணி அதி­க­பட்­ச­மாக சுமார் 72 மணி நேரம் நீடிக்க வாய்ப்­புள்­ள­தாக தெரி­வித்­த­னர்.\n\nபேர­ணியை ஒழுங்­கு­ப­டுத்­த­வும் தேவை­யான உத­வி­களைச் செய்­ய­வும் 2,500 தன்­னார்­வ­லர்­கள் பணி­யாற்ற உள்­ள­தாக குறிப்­பிட்ட அவர்­கள், பேர­ணியை வழி­ந­டத்த கட்­டுப்­பாட்டு அறை ஒன்று அமைக்­கப்­படும் என்­றும் கூறி­னர்.\n\nபேரணி முடிந்த பிறகும் விவ­சா­யி­க­ளின் அமை­திப் போராட்­டம் நீடிக்­கும் என்­றும் விவ­சா­யக் குழுக்­கள் அறி­வித்­துள்­ளன.", "images": [{"image_url": "https://tamilmurasu.com.sg/india/story20210125-60158.html?w=825", "alt_text": "d7a0600a-4351-4d35-a826-96e4e1aec6e4", "caption": "டெல்லி புறநகரில் டிராக்டர்களுடன் குவிந்துள்ள விவசாயிகள். படம்: ஊடகம் -"}]}
{"article_url": "https://tamilmurasu.com.sg/singapore/story20210125-60139.html", "site_title": "தனியாகக் கடை தொடங்கும் 'பசார் மாலாம்' வியாபாரிகள்", "publish_date": "2021-01-25", "content": "தனியாகக் கடை தொடங்கும் 'பசார் மாலாம்' வியாபாரிகள்\n\n25 Jan 2021 - 5:45 am\n\n2\n\nmins read\n\nமுப்பதாண்டுக்கும் மேலாக 'பசார் மாலாம்' சந்தையில் உணவு தயாரித்து, விற்றுவந்த 'டியோசியூ மீட் பஃப்' நிறுவனம் உட்லண்ட் ஸில் தொடங்கி இருக்கும் கடை. படம்: ஸ்ட்ரெய்ட்ஸ் டைம்ஸ்  -\n\nதடுப்­பூ­சி­கள் போடப்­பட்டு வரும் நிலை­யி­லும் சமூக அள­வி­லான கொவிட்-19 சம்­ப­வங்­கள் அதி­க­ரிக்­கின்­றன. எனவே இவ்­வாண்டு சீனப் புத்­தாண்டு காலத்­தில் கட்­டுப்­பா­டு­கள் கடு­மை­யாக்­கப்­ப­டு­கின்­றன.\n\nஇப்­ப­டிப்­பட்ட நிலை­மை­யில், சிங்­கப்­பூ­ரில் மிக­வும் பிர­ப­ல­மாக விளங்­கிய இர­வுச் சந்தை எனப்­படும் 'பசார் மாலாம்' மீண்­டும் வரு­வ­தற்­கான அறி­குறி எது­வும் இப்­போ­து­வரை காணப்­ப­ட­வில்லை. எனவே பசார் மாலாம் வியா­பா­ரி­களில் ஒரு­சி­லர் நிரந்­த­ரக் கடை­களை வைக்­கத் தொடங்­கி­விட்­ட­னர். பசார் மாலாம் சந்தையில் முன்­னணி வகித்து வந்த 'டியோ­சியூ மீட் பஃப்' என்­னும் உணவு தயா­ரிப்பு நிறு­வ­னம், பகுதி பகு­தி­யா­கச் ெசன்று கடை­வி­ரிக்­கும் நாடோ­டித்­தன பாணி­யைக் கை விட்டு முழு­மை­யாக ஓரி­டத்­தில் கடையை நிறுவி வியா­பா­ரம் செய்து வரு­கிறது.\n\nஉட்­லண்ட்­ஸில் உள்ள வேவ் 9 கட்­ட­டத்­தில் கடந்த செப்­டம்­பர் மாதம் கடை­யைத் தொடங்­கிய இந்­நி­று­வ­னத்­தின் இரண்­டாம் தலை­முறை உரி­மை­யா­ளர் கெய்த் ஹூ, 53, முதல் இரண்டு மாதங்­கள் தங்­க­ளது வழக்­க­மான வாடிக்­கை­யா­ளர்­கள் தேடி வந்து உணவு வாங்­கி­ய­தா­கக் கூறி­னார்.\n\nகிட்­டத்­தட்ட முப்­பது ஆண்­டு­க­ளாக பசார் மாலாம் வியா­பா­ரத்­தில் ஈடு­பட்டு வந்த இந்­நி­று­வ­னத்­துக்கு சிங்­கப்­பூர் முழு­வ­தும் பல வாடிக்­கை­யா­ளர்­கள் உள்­ள­னர். ஆயி­னும் கடை தொடங்கி இரண்டு மாதம் ஆன நிலை­யில் வாடிக்­கை­யா­ளர் வருகை சரி­யத் தொடங்­கி­ய­தா­கக் கூறி வருத்­தப்­பட்­டார் திரு ஹூ.\n\nஇவர் அள­வுக்­குக் கடை வைக்க வசதி இல்­லாத பலர் கைவி­டப்­பட்­ட­தாக உண­ரு­வ­தா­க­வும் மேலும் சிலர் எங்­கி­ருக்­கி­றார்­கள் என்றே தெரி­ய­வில்லை என­வும் ஐவன் ஹோ, 65, எனப்­படும் பசார் மாலாம் வியா­பாரி கூறி­னார். இவ­ரும் கூடா­ரக் கடை ஒன்றை தொடங்கி உள்­ளார்.\n\nஇதற்­கி­டையே, தங்­க­ளு­டன் அடிக்­கடி இணைந்து பணி­யாற்­றக்­கூ­டிய 100 பசார் மாலாம் வியா­பா­ரி­கள் இருப்­ப­தா­க­வும் அவர்­களில் ஐந்­தில் ஒரு­வர் தனி­யா­கக் கடை­க­ளைத் தொடங்கி இருப்­ப­தா­க­வும் 'சிங்­கப்­பூர் நைட் பஸார்' நிறு­வ­னத்­தின் தலைமை நிர்­வாகி வெய்ன் லிம், 36, கூறி­னார்.", "images": [{"image_url": "https://cassette.sphdigital.com.sg/image/tamilmurasu/cb22107c4ca2c957ab906c079e4ab80f416e46019e6147a99043926e98d9a7d7?w=825", "alt_text": "7d92b3fd-3e1a-4d01-8227-614aa845da12", "caption": "முப்பதாண்டுக்கும் மேலாக 'பசார் மாலாம்' சந்தையில் உணவு தயாரித்து, விற்றுவந்த 'டியோசியூ மீட் பஃப்' நிறுவனம் உட்லண்ட் ஸில் தொடங்கி இருக்கும் கடை. படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/india/story20210125-60161.html", "site_title": "உண்மை நண்பன்: இந்தியாவைப் பாராட்டும் அமெரிக்கா, உலக சுகாதார நிறுவனம்", "publish_date": "2021-01-25", "content": "உண்மை நண்பன்: இந்தியாவைப் பாராட்டும் அமெரிக்கா, உலக சுகாதார நிறுவனம்\n\n25 Jan 2021 - 5:45 am\n\n2\n\nmins read\n\nஇமாச்சலப் பிரதேசத்தில் தடுப்பூசி போட்டுக்கொள்ளும் ஒருவர். படம்: தகவல் ஊடகம் -\n\nபுது­டெல்லி: இந்­தி­யா­வில் தடுப்­பூசி போடும் நட­வ­டிக்கை எதிர்­பார்த்த வெற்­றி­யைத் தர­வில்லை என்று ஒரு தரப்­பி­னர் கூறி வரும் நிலை­யில் இந்­தி­யா­வின் செயல்­பாட்­டுக்கு அமெ­ரிக்­கா­வும் உலக சுகா­தார நிறு­வ­ன­மும் பாராட்டு தெரி­வித்­துள்­ளன.\n\nகடந்த ஒரு வார கால­மாக இந்­தி­யா­வில் நாடு தழு­விய அள­வில் தடுப்­பூசி போடப்­பட்டு வரு­கிறது. இது­வரை 1.5 மில்­லி­யன் பேருக்கு தடுப்­பூசி போடப்­பட்­டுள்­ளது. எனி­னும் தடுப்­பூசி போடு­வ­தற்­கான அன்­றாட இலக்கை எட்ட முடி­ய­வில்லை எனக் கூறப்­ப­டு­கிறது.\n\nதின­மும் 300,000 பேருக்கு தடுப்­பூசி போடு­வதை இலக்­காக அறி­வித்­தி­ருந்­தது மத்­திய அரசு. ஆனால் கடந்த ஏழு தினங்­க­ளாக சரா­ச­ரி­யாக 200,000 பேர் மட்­டுமே தடுப்­பூசி போட்­டுக் கொண்­டுள்­ள­னர்.\n\nதடுப்­பூசி போட்­டுக்கொள்­வ­தற்­கான வாய்ப்­புள்­ள­வர்­களில் மூன்­றில் ஒரு­வர் அதற்கு முன்­வ­ர­வில்லை எனத் தெரி­கிறது. தடுப்­பூசி குறித்த அச்­சம் பல­ரி­டம் காணப்­ப­டு­வ­தாக ஊட­கங்­கள் தெரி­விக்­கின்­றன.\n\nஎனினும் வரும் நாட்களில் வீண் அச்சங்கள் மறைந்து தடுப்பூசி போட்டுக்கொள்ள பொதுமக்கள் முன்வருவார்கள் எனக் குறிப்பிட்டுள்ள மத்திய அரசு வட்டாரங்கள், இந்தியாவில் பயன்படுத்தப்படும் தடுப்பூசிகள் தரமானவை என மருத்துவ ரீதியில் உறுதி செய்யப்பட்டிருப்பதாகச் சுட்டிக்காட்டுகின்றன.\n\nஇதற்­கி­டையே, இந்­தியா உலக சமு­தா­யத்­தின் உண்­மை­யான நண்­பன் என அமெ­ரிக்கா பாராட்டி உள்­ளது. தடுப்­பூ­சியை பல நாடு­க­ளுக்கு அனுப்பி வைத்து உல­க­ளா­விய அள­வில் இந்­தியா உதவி செய்து வரு­கிறது என்று அந்­நாட்­டின் தெற்கு மற்­றும் மத்­திய ஆசிய விவ­கா­ரங்­க­ளுக்­கான துறை தனது டுவிட்­டர் பக்­கத்­தில் குறிப்­பிட்­டுள்­ளது.\n\nஉலக சுகா­தா­ரத்­தில் இந்­தி­யா­வின் பங்­க­ளிப்­பைப் பாராட்­டு­வ­தா­க­வும் அமெ­ரிக்கா மேலும் தெரி­வித்­துள்­ளது.\n\nபல நாடு­க­ளுக்கு கொரோனா தடுப்­பூசி மருந்­து­களை வழங்கி உதவி செய்து வரு­வ­தற்­காக இந்­தி­யா­வுக்­கும் பிர­த­மர் நரேந்­திர மோடிக்­கும் பாராட்­டுக்­க­ளைத் தெரி­வித்­துக்கொள்­வ­தாக உலக சுகா­தார நிறு­வ­னம் கூறி­யுள்­ளது.\n\n\"அனை­வ­ரும் ஒருங்­கி­ணைந்து உத­வு­வது, தக­வல்­க­ளைப் பரி­மா­றிக்கொள்­வ­தன் மூலம்­தான் கொரோனா கிரு­மித்­தொற்றை ஒழிக்க முடி­யும்,\" என அந்­நி­று­வ­னம் மேலும் தெரி­வித்­துள்­ளது.\n\nபிரே­சில், பங்­ளா­தேஷ், பக்­ரைன், பூட்­டான், மாலத்­தீவு, இலங்கை உள்­ளிட்ட 13 நாடு­க­ளுக்கு இந்­தியா தடுப்­பூ­சி­களை ஏற்­று­மதி செய்து வரு­கிறது.", "images": [{"image_url": "https://cassette.sphdigital.com.sg/image/tamilmurasu/45b124446adbb32a1fb1184cee4bcc94320cabc8e8390256eb042b17e2eed6b0?w=825", "alt_text": "939c6ccf-bf60-4158-9747-1c5195d691dd", "caption": "இமாச்சலப் பிரதேசத்தில் தடுப்பூசி போட்டுக்கொள்ளும் ஒருவர். படம்: தகவல் ஊடகம் -"}]}
{"article_url": "https://tamilmurasu.com.sg/top-news/story20210125-60132.html", "site_title": "ஆய்வக முடிவுகள்: உருமாற்றக் கிருமியையும் தடுப்பூசி ஒடுக்கும்", "publish_date": "2021-01-25", "content": "ஆய்வக முடிவுகள்: உருமாற்றக் கிருமியையும் தடுப்பூசி ஒடுக்கும்\n\n25 Jan 2021 - 5:45 am\n\n2\n\nmins read\n\n-\n\nசிங்­கப் ­பூ­ரில் பயன்­ ப­டுத்­தப் ­படும் ஃபைசர்- பயோ­என்­டெக் தடுப்­பூசி போன்ற கொவிட்-19 தடுப்­ பூ­சி­கள் பிரிட்­டன், தென்­னாப் ­பி­ரிக்க நாடு ­களில் கண்­ட­றி­ யப்­பட்ட உரு­மா­றிய கொ ரோனா கிரு­மி ­க­ளுக்கு எதி­ ரா­க­வும் செயல் ­ப­டக்­கூ­டி­யவை.\n\nமனித உயி­ர­ணுக்­க­ளைப் பாதிக்க வைரஸ் கிரு­மி­கள் பயன்­படுத்­தும் முழு புர­தத்­திற்­கும் எதி­ராக எதிர்ப்­பு­சக்­தியை உரு­வாக்க தடுப்­பூ­சி­கள் உட­லுக்கு உத­வு­கின்­றன. அதே­வே­ளை­யில், கிரு­மி­களில் ஏற்­படும் உரு­மாற்­றங்­கள் பெரும்­பா­லும் புர­தத்­தின் முனை­யில் மட்­டுமே நிகழ்­கின்­றன என்று விளக்­கி­னார் டியுக்-சிங்­கப்­பூர் தேசிய பல்­க­லைக்­க­ழக மருத்­து­வப் பள்­ளி­யின் தொற்று நோய்­கள் நிபு­ணர் ஓய் எங் இயோங்.\n\nகாலப்­போக்­கில், அதி­க­மான வைரஸ் கிரு­மி­கள் உரு­மாற்­றம் காணும். ஆனால் அதன் எல்­லாப் பகு­தி­யும் மாறாது என்று அவர் ஸ்ட்­ரெய்ட்ஸ் டைம்ஸ் நாளி­த­ழுக்கு அளித்த பேட்­டி­யில் கூறி­னார்.பிரிட்­ட­னில் கண்­ட­றி­யப்­பட்ட B117 உரு­மாற்­றக் கிரு­மி­யும், 501Y.V2 என அழைக்­கப்­படும் தென்­னாப்­பி­ரிக்க உருமாற்­றக் கிரு­மி­யும் உலக சுகா­தா­ரத் துறைக்கு கவலை தந்­துள்­ளன. இவை மனித உயி­ர­ணு­வைப் பாதிக்­கும் ஒரே வகை­யான உரு­மாற்­றத்­தைப் பகிர்ந்­து­கொள்­கின்­றன என்ற பேரா­சி­ரி­யர் ஓய், கிருமி­ யின் செயல்­பாட்­டை­யும் தடுப்­பூசி மருந்­து­கள் அதை எவ்­வாறு செய­லி­ழக்­கச் செய்­கின்­றன என்­ப­தை­யும் விளக்­கி­னார். இவரது கருத்து­களை வெளி­நா­ட்டு வல்­லு­நர்­களும் எதி­ரொ­லித்­த­னர்.\n\nB117 உரு­மாற்­றக் கிரு­மிக்கு எதி­ரா­க­ பை­சர்-பயோ­என்­டெக் தடுப்­பூசி திறம்­ப­டச் செயல்­படுவதாக இரண்டு நிறு­வ­னங்­கள் வெளி­யிட்­டுள்ள ஆய்­வுக்­கூட அறிக்­கை­கள் சுட்­டு­கின்­றன.சோத­னைக் குழா­யில் நடத்­தப்­பட்ட அந்த ஆய்­வில், தடுப்­பூசி போடப்­பட்ட 16 நோயா­ளி­க­ளின் ரத்­தத்­தில் காணப்­பட்ட 'ஆன்­டி­பா­டி­கள்' B117 உரு­மாற்­றக் கிருமி­ க­ளைச் செய­லி­ழக்­கச் செய்­தது அறி­யப்­பட்­டது. இவர்­களில் பாதிப் பேர் 55 வய­துக்­கும் மேற்­பட்­ட­வர்­கள். மருத்­துவ இணை­யத்­த­ள­மான 'பயோ­ரிஸ்'வில் கடந்த செவ்­வாய்க்­கி­ழமை வெளி­யி­டப்­பட்ட இந்த முடி­வு­கள், இன்­னும் மதிப்­பாய்வு செய்­யப்­ப­ட­வில்லை.\n\n\"புதிய உரு­மாற்­றக் கிரு­மி­களால் ஏற்­படும் கொவிட்-19ஐ தடுப்­ப­தில் ஃபைசர்-பயோ­என்­டெக் தடுப்­பூ­சி­யின் செயல்­தி­றனை அறிய கூடு­தல் தக­வல்­கள் தேவை,\" என்று இந்­நி­று­வ­னங்­கள் புதன்­கி­ழமை வெளி­யிட்ட கூட்டு அறிக்­கை­யில் தெரி­வித்­தன.\n\nதேவை­யெ­னில், எதிர்­கால உரு­மாற்­றக் கிரு­மி­களை எதிர்­கொள்­ளத் தேவை­யான மாற்­றங்­களை செய்­வ­தில் தடுப்­பூ­சியை உருவாக்க பயன்­ப­டுத்தப்­படும் 'மெசஞ்­சர் ஆர்­என்ஏ' (எம்­ஆர்­என்ஏ) தொழில்­நுட்­பம் மிக­வும் பொருத்­த­மா­னது என்­றும் அறிக்கை சுட்­டி­யது.\n\n\"புதிய உரு­மாற்­றக் கிரு­மி­யின் எம்­ஆர்­என்ஏ வரி­சையை எடுத்து அதை தடுப்­பூசி மருந்­தில் செலுத்தி தடுப்­பூசி மருந்­தில் சிறு மாற்றத்தை எளி­தாக செய்­ய­லாம்.\n\n\"இது­வரை செய்­யப்­பட்­டுள்­ள­தைப்­போல விரி­வான சோத­னை­கள் இதற்­குத் தேவை­யில்லை.சோத­னை­கள் தடுப்­பூசி மருந்து பாது­காப்­பா­னது என்­பதை உறு­திப்­ப­டுத்த வேண்­டும். மேம்­ப­டுத்­தப்­பட்ட மருந்­­தால், முன்­னைய மருந்­தின் அதே திற­னான நோயெ­திர்ப்பு சக்­தியை உரு­வாக்க முடி­யும்,\" என்­றார் பேரா­சி­ரி­யர் ஓய்.\n\nஉரு­மாற்­றக் கிரு­மி­கள் குறித்து சிங்­கப்­பூ­ரர்­கள் கவ­லைப்­படத் தேவை­யில்லை. தடுப்­பூ­சியை மேம் படுத்தும் சாத்­தி­யக்­கூ­று­கள் உள் ளன. தடுப்­பூ­சி திறம்­பட விநி­யோ­கிக்கப்­ப­டு­தும்; அதி­க­மா­னோர் தடுப்பூசி போட்­டுக்­கொள்­வ­தை உறுதி­படுத்துவ­தும், தடுப்­பூசி மருந்து குறித்த தவ­றான தகவல்களைத் திருத்த போதிய வளங்­களை வழங்கு­வ­தும், தடுப்­பூசி போடு­வதா வேண்­டாமா எனும் முடிவு சரி­யான தக­வல்­க­ளு­டன் செய்யப்­படு­வதை உறுதி செய்­வ­துமே அதிக முக்­கி­ய­மா­னது என்று பேரா­சி­ரி­யர் ஓய் குறிப்பிட்டார்.", "images": [{"image_url": "https://tamilmurasu.com.sg/top-news/story20210125-60132.html?w=825", "alt_text": "912c6e08-f760-4100-a22a-16b7e2d180c4", "caption": "-"}]}
{"article_url": "https://tamilmurasu.com.sg/community/story20210124-60129.html", "site_title": "துயர்துடைக்க சமூக தொண்டாற்றுகிறார்", "publish_date": "2021-01-24", "content": "துயர்துடைக்க சமூக தொண்டாற்றுகிறார்\n\n24 Jan 2021 - 11:05 pm\n\n3\n\nmins read\n\n-\n\nபிஞ்சுக் குழந்தைகள் உலகிற்கு அறிமுகமாகும் மகிழ்ச்சிகரமான சூழலில் தாதியாகப் பணியாற்றுகிறார் திருமதி ஆட்ரி மாலினி பிராம்பே, 53. தாதியர் துறையில் இவர் 33 ஆண்டுகாலமாக நிலைத்திருக்க, இத்துறையின் மீது இவர் கொண்டிருக்கும் பேரார்வமே காரணம்.தமது நான்கு பிள்ளைகளில் யாராவது சுகாதாரத் துறையில் சேர வேண்டும் என்று மூத்த பல்மருத்துவ தாதியாக சிங்கப்பூர் பொது மருத்துவமனையில் பணியாற்றிய இவரது தாயார் விரும்பினார். அவரது ஆசைப்படிபே திருமதி ஆட்ரியின் தாதிமைப் பயணம் தொடங்கியது.\n\n1970களில் காக்கி புக்கிட் கம்பத்துப் பகுதியில் வசித்தவாறு, தம்மிடம் யார் வந்து உதவி கேட்டாலும் உதவி புரியும் தன்னலமற்ற குணம் படைத்த தாயாரைப் பார்த்து வளர்ந்தவர் திருமதி ஆட்ரி. தாதிமைத் துறையைத் தேர்ந்து எடுத்ததில் ஆட்ரிக்கு எந்த வருத்தமும் இல்லை. ஆனால் தாதியாக இருந்தும் தம்மால் ஒன்றும் செய்யமுடியவில்லையே என்ற ஒரு துயரச் சம்பவம் இன்னும் இவரது மனதை உறுத்துகிறது.\n\nசுமார் 20 ஆண்டுகளுக்கு முன், தமது சகோதரியின் மகனுக்கு ரத்தப் புற்றுநோய் இருப்பது தெரியவந்தது. அந்த 13 வயது இளையரை நேரில் சந்திக்க திருமதி ஆட்ரி மருத்துவமனைக்குச் சென்றபோது, \"நான் அதிக நாட்கள் இருக்க மாட்டேன்\" என அந்த இளையர் கூற, \"நீ உடல் நலம் தேறி வருவாய்\" என்று திருமதி ஆட்ரி அவருக்கு நம்பிக்கை அளித்தார்.\n\nபுற்றுநோய்க்கு அளிக்கப்படும் 'கீமோதெரப்பி' சிகிச்சைக்குப் பிறகு அந்த இளையர் இயற்கை எய்தினார். \"நான் அதிகம் நேசித்த ஒருவர் மறைந்தது எனக்குப் பெரும் சங்கடத்தை ஏற்படுத்தியது. தாதியாக இருந்தும் என்னால் இதைத் தடுக்க முடியவில்லையே என்ற கவலை மேலோங்கியது. ஆறுதல் கூற முடியாத அளவுக்கு எனது அக்கா மனம் உடைந்து போனார்,\" என அச்சம்பவத்தை நினைவுகூர்ந்தார் திருமதி ஆட்ரி.\n\nஅச்சம்பவம், வாழ்க்கை மீது திருமதி ஆட்ரி கொண்டிருக்கும் கண்ணோட்டத்தை மாற்றியது. சமூகத்திற்குத் தம்மால் ஆன உதவியைச் செய்ய வேண்டும் என இவருக்குள் உத்வேகம் பிறந்தது. ஒரு சில ஆண்டுகள் கழித்து, தேசிய பல்கலைக்கழக மருத்துவமனையில் சிகிச்சை பெறும் சிறுவர் புற்றுநோயாளிகளுக்கு உற்சாகம் அளிக்கும் விதமாக அன்பளிப்புப் பைகளை வழங்கும் முயற்சியில் திருமதி ஆட்ரி தமது சகோதரிக்கு உதவினார்.\n\n2014ஆம் ஆண்டிலிருந்து செயின்ட் ஆன்ட்ரூஸ் தேவாலயத்தின் தொண்டூழியர் குழுவினரோடு சேர்ந்து வெளிநாட்டு ஊழியர்களுக்கு அடிப்படை ஆங்கில மொழியைக் கற்றுக்கொடுக்கவும் இவர் உதவினார். 2016ஆம் ஆண்டிலிருந்து 'கிஃப்ட் ஆஃப் லவ்' எனும் ஆதரவற்ற முதியோர் இல்லத்தில் ஒவ்வொரு ஞாயிற்றுக்கிழமையும் மாலைப் பொழுதில் தேநீர் வாங்கி அங்கு வசிப்பவர்களுடன் உரையாடுவார். அதே ஆண்டு ஒரு வாரகாலம் இந்தியாவின் கேரள மாநிலத்திற்குச் சென்று அங்கு இருக்கும் சிறுவர் இல்லத்தில் தங்கி, நடவடிக்கைகளில் ஈடுபட்டு நன்கொடையும் அளித்துவிட்டு திருமதி ஆட்ரி சிங்கப்பூர் திரும்பினார்.\n\nமேலும், செயின்ட் வின்சன்ட் பால் தேவாலயத்தின் தொண்டூழியர் குழுவுடன் சேர்ந்து தீவிலுள்ள வெவ்வேறு தாதிமை இல்லங்களுக்குச் சென்று உணவுப் பொருட்களை வழங்கும் முயற்சியிலும் இவரது ஈடுபாடு இருந்தது. தாம் பணியாற்றும் மவுண்ட் எலிசபெத் மருத்துவமனையில் மார்பகப் புற்றுநோயாளிகளுக்கும் சிறுவர் புற்றுநோய் சங்கத்திற்கும் நிதி திரட்டும் முயற்சியிலும் இவர் மும்முரம் காட்டினார்.\n\nபிறருக்குச் சேவையாற்றுவது இவரது வாழ்க்கைமுறையில் ஒன்றாகிவிட்டது. திருமதி ஆட்ரியின் பங்களிப்பை அங்கீகரிக்கும் வகையில் கடந்த ஆண்டின் சுகாதாரப் பராமரிப்பு மனிதாபிமான விருது இவருக்கு வழங்கப்பட்டது.\n\nசமூகத்தினருக்கு சேவையாற்றி மற்றவர்களுக்கு முன்னுதாரணமாக விளங்கும் சுகாதாரப் பணியாளர்கள், பராமரிப்பாளர்கள், தொண்டூழியர்கள் ஆகியோருக்கு இவ்விருது வழங்கப்படுகிறது. \"சமூகத்திற்குச் சேவையாற்ற பல வாய்ப்புகள் உள்ளன. நீங்கள் எந்த நடவடிக்கையில் ஈடுபட விரும்புகிறீர்களோ அதனை மேற்கொள்ளுங்கள்,\" என்கிறார் வாழ்க்கையை நிறைவாக வாழ்ந்து வரும் திருமதி ஆட்ரி.", "images": [{"image_url": "https://tamilmurasu.com.sg/community/story20210124-60129.html?w=825", "alt_text": "f2229e9a-22f9-49b9-957e-4e9aa7670067", "caption": "-"}]}
{"article_url": "https://tamilmurasu.com.sg/world/story20210125-60133.html", "site_title": "'மலேசியாவை முழுமையாக முடக்கும் யோசனை இல்லை'", "publish_date": "2021-01-25", "content": "'மலேசியாவை முழுமையாக முடக்கும் யோசனை இல்லை'\n\n25 Jan 2021 - 5:45 am\n\n2\n\nmins read\n\nபடம்: ஏஎஃப்பி -\n\nகொரோனா கிரு­மிப் பர­வ­லின் வேகத்­தைத் தடுக்க முடி­யா­தி­ருப்­ப­தால், நட­மாட்­டக் கட்­டுப்­பாட்டு உத்­த­ர­வின்­போது (எம்­சிஓ) செயல்­பட அனு­ம­திக்­கப்­பட்ட முக்­கிய பொரு­ளி­யல் துறை­களை மூட மலேசியா ஆயத்­த­மாகி வரு­வதாகக் கூறப்­ப­டு­வதை ஐரோப்­பிய ஒன்றிய-மலே­சியா வர்த்­தக, தொழில் சபை நேற்று மறுத்­தது. அனைத்­து­லக வர்த்­தக, தொழில் அமைச்­சு­டன் நடத்­தப்­பட்ட அதி­காரபூர்­வ­மற்ற கலந்­து­ரை­யா­ட­லைத் தொடர்ந்து, அது தனது உறுப்­பி­னர்­க­ளுக்கு அனுப்­பிய அறிக்கை வெளியே கசிந்­துள்­ள­தாக அது குறிப்­பிட்­டது.\n\nஅதி­க­ரித்து வரும் கிரு­மித் தொற்­றைக் கட்­டுப்­ப­டுத்­து­வ­தில் வர்த்­த­கங்­க­ளி­டம் விழிப்­பு­ணர்வை அதி­க­ரிப்­பது குறித்­தும் வர்த்­த­கங்­கள் முன்­வந்து பங்­காற்­றா­விட்­டால் அது எவ்­வாறு வர்த்­த­கங்­க­ளைப் பாதிக்­கும் என்­ப­து குறித்­துமே பேசப்­பட்­ட­தா­க­வும் அது சொன்னது.\n\nஅன்­றா­டத் தொற்று எண்­ணிக்கை குறை­யா­விட்­டால் பிப்­ர­வரி 4ஆம் தேதி எம்­சிஓ விதி­முறை காலா­வ­தி­யா­ன­தும், அத்­தி­யா­வ­சிய தேவை­கள் தவிர்த்த அனைத்து வர்த்­தக செயல்­பா­டு­க­ளை­யும் நிறுத்­தும் முழு முடக்­க­நி­லையை அறி­விக்க அந்­நாடு திட்­ட­மி­டு­வதை பல துறை­களும் அர­சாங்­கத் தக­வல்­களும் ஸ்ட்­ரெய்ட்ஸ் டைம்­சி­டம் முன்­ன­தா­கக் கூறின.\n\nநேற்று முன்­தி­னம் அங்கு 4,275 பேருக்கு கிரு­மித்­தொற்று ஏற்­பட்­டுள்­ளது. இது­வரை மொத்­தம் 667 பேர் உயி­ரி­ழந்­துள்­ள­னர்.\n\nபிற அமைச்­சு­கள் கட்­டுப்­ப­டுத்­தப்­பட்ட வர்த்­தக நட­வ­டிக்­கை­கள் அத்­தி­யா­வ­சிய சேவை­க­ளு­டன் தொடர்ந்து செயல்­ப­ட­லாம் என்றே கரு­து­கின்­றன.\n\nஅனைத்­து­லக வர்த்­தக, தொழில் அமைச்சு வெள்ளி அன்று நடத்­திய கலந்­து­ரை­யா­ட­லின்­போது, உற்­பத்­தித் துறையை எச்­ச­ரித்­துள்­ளது. மலே­சி­யா­வின் 300 கிரு­மித்­தொற்று குழு­மங்­களில் கிட்­டத்­தட்ட மூன்­றில் ஒரு பங்கு இந்­தத் தொழி­லு­டன் தொடர்­பு­டை­ய­தாக உள்­ளது.\n\nமலே­சிய உற்­பத்­தி­யா­ளர்­கள் சம் மேள­ன­மும் ஐரோப்­பிய ஒன்­றிய- மலே­சியா வர்த்­தக, தொழில் சபை­யும் தங்­கள் உறுப்­பி­னர்­க­ளுக்கு அனுப்­பிய அறிக்­கை­களில், கடுமை­யான பாது­காப்பு நடை­மு­றை­களைப் பரிந்­து­ரைத்­துள்­ளது.\n\nஊழி­யர் தங்­கு­மி­டங்­களில் தனி­மைப்­ப­டுத்­தும் இடங்­களை அமைத்­த­தல், போக்­கு­வ­ரத்து வாக­னங்­களில் ஊழி­யர் எண்­ணிக்­கை­யைப் பாதி­யா­கக் குறைத்­தல், ஊழி­யர்­க­ளின் தங்­கு­மி­டப் பொறுப்­பு­கள் வெளி­நிறு­வ­னங்­க­ளி­டம் கொடுக்­கப்­பட்­டி­ருந்­தா­லும், அவர்­க­ளின் நட­வ­டிக்­கை­க­ளின் முழுப் பொறுப்­பை­யும் ஏற்­பது உள்­ளிட்­டவை இதில் அடங்கும்.\n\nகொவிட்-19 குழு­மங்­க­ளின் தொடக்­க­மாக பணி­யி­டங்­கள் மாறி வரு­வதை சுகா­தார அமைச்சு வெளி­யி­டும் அன்­றாட நில­வ­ரம் காட்­டு­கின்­றன. கடந்த வியா­ழன் முதல் கண்­ட­றி­யப்­பட்ட 39 புதிய குழு­மங்­களில் மூன்­றில் இரண்டு பங்கு பணி­யி­டங்­க­ளி­லி­ருந்து வந்­தவை.\n\nகடந்த ஆண்டு மலே­சி­யா­வும் தொற்­று­நோய் பர­வ­லால் பொரு­ளி­யல் மந்­தத்­தைச் சந்­தித்­தது. இவ்­வாண்டு பொரு­ளி­யல் மீட்­சிக்­கான நம்­பிக்­கையை நட­மாட்­டக் கட்­டுப்­பாடு குறைக்­க­லாம் என்­பதை நிதி­ய­மைச்­சர் ஜஃப்ருல் அஜீஸ் ஒப்­புக்­கொண்­டார். எனினும் 2021க்கான 6.5-7.5% வளர்ச்சி முன்­னு­ரைப்பை அர­சாங்­கம் மாற்­ற­வில்லை என்று அவர் கூறி­னார்.\n\nகுறிப்புச் சொற்கள்\n\nமலேசியா\n\nகொவிட்-19\n\nதொடர்புடைய செய்திகள்\n\nமலேசியாவில் நடமாட்டக் கட்டுப்பாட்டு ஆணை நீட்டிப்பு; சரவாக் மட்டும் விதிவிலக்கு\n\n19 Jan 2021\n\n-\n\n8:00 PM", "images": [{"image_url": "https://cassette.sphdigital.com.sg/image/tamilmurasu/b1b89771f3c9bc1157250d7eaea195312a3a0940f40ced202b8e57605beef81e?w=825", "alt_text": "51e1bfea-4b89-465d-a41b-63dc0bcb6193", "caption": "படம்: ஏஎஃப்பி -"}, {"image_url": "https://tamilmurasu.com.sg/web2-assets/tm_default_image-TFStbgXe.webp?w=235", "alt_text": "படம்: புளும்பெர்க்", "caption": null}]}
{"article_url": "https://tamilmurasu.com.sg/tamilnadu/story20210125-60151.html", "site_title": "ராகுல் காந்தி: நான் தமிழன் அல்ல, ஆனால் தமிழ் கலாசாரத்தை மதிக்கிறேன்", "publish_date": "2021-01-25", "content": "ராகுல் காந்தி: நான் தமிழன் அல்ல, ஆனால் தமிழ் கலாசாரத்தை மதிக்கிறேன்\n\n25 Jan 2021 - 5:45 am\n\n2\n\nmins read\n\nகோவையில் பிரசாரக் கூட்டங்களில் பேசிய ராகுல் காந்தி, தமிழக மக்களுடன் எனக்கு இருப்பது அரசியல் பிணைப்பு அல்ல, குடும்பப் பிணைப்பு, நான் தமிழன் அல்ல, ஆனால் தமிழ் உணர்வு மற்றும் கலாசாரத்தின் மதிப்பை உணர்ந்தவன். தமிழ் மக்களை பிரதமரும் பாஜகவும் அவமதிப்பதை நான் அனுமதிக்க மாட்டேன் என்று கூறியுள்ளார். படம்: இந்தியன் எக்ஸ்பிரஸ் இணையம் -\n\nஈரோடு தேர்­தல் பிர­சா­ரத் தில் பேசிய காங்­கி­ரஸ் கட்­சி­யின் முன்­னாள் தலை­வர் ராகுல் காந்தி, \"நான் தமி­ழன் அல்ல, ஆனால் தமிழ் கலா­சா­ரத்தை மதிக்­கி­றேன்,\" என்று கூறி­னார்.\n\nதமி­ழ­கத்­தில் 'வணக்­கம் தமி­ழ­கம்' என்ற பெய­ரில் ராகுல் காந்தி தேர்­தல் பிர­சா­ரம் ெசய்து வரு­கி­றார். இதன்­படி நேற்று ஈரோடு மாவட்­டத்­தில் அவர் தீவிர பிர­சா­ரம் செய்­தார்.\n\nஅப்­போது பேசிய ராகுல், \"நான் எனது மன­தின் குரலை பேச வர­வில்லை, உங்­க­ளின் குரலை கேட்க வந்­துள்­ளேன். நான் தமி­ழன் அல்ல, ஆனால் தமிழ் கலா­சா­ரத்தை மதிக்­கி­றேன். நாட்­டின் வளர்ச்­சிக்குத் தமி­ழக இளை­ஞர்­க­ளின் பங்கு அளப்­ப­ரி­யது. தமி­ழ­கத்­தில் பல மாற்­றங்­களைக் கொண்டு வர முடி­யும். தமி­ழக மக்­க­ளு­டன் எனக்கு இருப்­பது அர­சி­யல் பிணைப்­பல்ல, குடும்ப பிணைப்பு,\" என்று தெரி­வித்­தார்.\n\nமுன்­ன­தாக கோவை மாவட்­டத்­தில் பல்­வேறு இடங்­களில் தேர்­தல் பிர­சா­ரம் செய்­தார்.\n\nகோவையில் அவர், 'தொழில் களுக்குத் தோள் கொடுப்­போம்' எனும் கலந்­து­ரை­யா­டல் நிகழ்ச்­சி­யில் பங்­கேற்று பேசி­னார்.\n\n\"தொழில் துறை­யின் முது ­கெலும்­பாக கோவை திகழ்­கிறது. மத்­திய அரசு அறி­மு­கம் செய்த ஜிஎஸ்டி சிறு, குறு மற்­றும் நடுத்­தர தொழில் நிறு­வ­னங்­களைப் பாதிக்­கின்­றன. காங்­கி­ரஸ் ஆட்­சிக்கு வந்­த­தும் 'ஒரே வரி; குறைந்­த­பட்ச வரி' என ஜிஎஸ்டி வரி விதிப்பு முறை எளி­மை­யாக்­கப்­படும்,\" என்று அவர் குறிப்­பிட்­டார்.\n\n\"விவ­சா­யி­க­ளுக்கு பாத­க­மாக வேளாண் சட்­டத்­தி­ருத்த மசோதா உள்­ளது. நாங்­கள் ஆட்­சிக்கு வந்ததும் மூன்று வேளாண் சட்­டங்­களை நீக்குவோம். கடந்த காலங்­களில் தமி­ழ­கம்தான் தொழில் துறை, உற்­பத்தித் துறை­யில் சிறந்து விளங்­கி­யது.\n\n\"தமி­ழ­கம் நாட்­டிற்கே முன்­னு­தா­ர­ண­மாக இருந்­தது. துர­திர்ஷ்­ட­வ­ச­மாக அவ்­வ­ளவு பெரு­மை­ களை­யும் தமி­ழ­கம் தற்­போது இழந்துகொண்­டி­ருக்­கிறது,\" என்று ராகுல் காந்தி குறிப்பிட்டார்.\n\nதிருப்­பூர் கும­ரன் நினை­வி­டத்­தில் ராகுல் அஞ்­சலி செலுத்­தி­னார்.\n\nபின்­னர் திருப்­பூர் செல்­லும் வழி­யில் அவி­நா­சி­லிங்­கம்­பா­ளை­யம் பிரி­வில் சாலை­யோ­ரம் உள்ள ஒரு பேக்­கரி முன் வாக­னத்தை நிறுத்­தச் சொல்லி ராகுல் கடைக்­குள் சென்­றார். அங்கு அமர்ந்து தேநீர் குடித்­துக்கொண்டே கடைக்­கா­ர­ரி­டம் பேசி­னார்.", "images": [{"image_url": "https://cassette.sphdigital.com.sg/image/tamilmurasu/6ccd04934d62c056fe998f800604d11f5953806f35273139af42d5c3c4af962c?w=825", "alt_text": "bddf46b5-1eab-4a0d-88d4-cfd115073849", "caption": "கோவையில் பிரசாரக் கூட்டங்களில் பேசிய ராகுல் காந்தி, தமிழக மக்களுடன் எனக்கு இருப்பது அரசியல் பிணைப்பு அல்ல, குடும்பப் பிணைப்பு, நான் தமிழன் அல்ல, ஆனால் தமிழ் உணர்வு மற்றும் கலாசாரத்தின் மதிப்பை உணர்ந்தவன். தமிழ் மக்களை பிரதமரும் பாஜகவும் அவமதிப்பதை நான் அனுமதிக்க மாட்டேன் என்று கூறியுள்ளார். படம்: இந்தியன் எக்ஸ்பிரஸ் இணையம் -"}]}
{"article_url": "https://tamilmurasu.com.sg/singapore/%E0%AE%9A%E0%AE%BF%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AF%82%E0%AE%B0%E0%AF%8D-%E0%AE%A4%E0%AE%AE%E0%AF%8D%E0%AE%AA%E0%AE%A4%E0%AE%BF%E0%AE%AF%E0%AE%B0%E0%AF%8D-%E0%AE%AA%E0%AE%99%E0%AF%8D%E0%AE%95%E0%AE%B3%E0%AE%BF-1170036", "site_title": "சிங்கப்பூர் தம்பதியர் பங்களிப்புடன் இன்று மெல்பர்ன் விநாயகர் கோயில் குடமுழுக்கு", "publish_date": "2021-01-24", "content": "சிங்கப்பூர் தம்பதியர் பங்களிப்புடன் இன்று மெல்பர்ன் விநாயகர் கோயில் குடமுழுக்கு\n\n24 Jan 2021 - 10:45 pm\n\n2\n\nmins read\n\nVenga (எஸ். வெங்கடேஷ்வரன்)\n\n>\n\nகொவிட்-19 சூழ­லி­லும் பக்தி குறை­யா­மல் ஆஸ்­தி­ரே­லி­யா­வின் மெல்­பர்ன் நக­ரில் அமைந்­துள்ள ஸ்ரீ வக்­ர­துண்ட விநா­ய­கர் ஆல­யத்­தின் மூன்­றா­வது குட­மு­ழுக்கு விழா இன்று நடை­பெ­றுகிறது.இக்­கோ­யில், உல­கின் தெற்கு அரைக்­கோ­ளத்­தில் உள்ள ஆகப் பெரிய கருங்­கல் கோயில் என்று கோயில் நிர்­வா­கம் தெரி­வித்­தது.\n\n\"இந்து ஆல­யத்தை ஏழு வித­மான பொருட்­களைக் கொண்டு கட்­ட­லாம். கருங்­கல்­லுக்கு ஈர்ப்பு சக்தி அதி­கம். மற்ற திர­வி­யம் எதை­யும் சேர்க்­கா­மல் கருங்­கல்லை மட்­டும் கொண்டு கோயி­லைக் கட்ட முடி­யும் என்­பது அதன் தனிச்­சி­றப்பு,\" என்­றார் கோயி­லின் அர்ச்­ச­கர் நித்­யா­னந்தா சிவாச்­சா­ரி­யார்.\n\n6,000 கிலோ கிராம் எடை கொண்ட ஒரே கருங்­கல்­லி­னால் செதுக்­கப்­பட்ட கரு­வ­றை­யின் விமானம் ஆஸ்­தி­ரே­லி­யா­வில் வேறு எங்­கும் காணமுடி­யா­தது.\n\nபிர­தான கரு­வறை உட்­பட கோயி­லில் அமைந்­துள்ள மொத்­தம் 11 சந்­நி­தி­கள் கருங்­கல் கொண்டு உரு­வாக்­கப்­பட்டு உள்­ளன. அனைத்து கருங்­கற்­களும் இந்­தி­யா­வின் சேலம் நக­ரத்­தின் மலை­யி­லி­ருந்து எடுக்­கப்­பட்டு கப்­பல் மூலம் மெல்­பர்­னுக்குக் கொண்டு செல்­லப்­பட்­டது. இம்­மா­தம் 17ஆம் தேதி முதல் குட­மு­ழுக்கு விழா தொடர்பான வழி­பா­டு­கள் தொடங்­கின. மெல்­பர்­னின் கொவிட்-19 பாது­காப்பு விதி­மு­றை­க­ளுக்கு இணங்க அன்றாட வழி­பாட்­டுக்கு 400 பக்­தர்­களும் குட­மு­ழுக்கு தினத்­தன்று 500 பக்­தர்­களும் நேரடி வழி­பா­டு­களில் கலந்­து­கொள்­ள­லாம். ஆஸ்­தி­ரே­லி­யா­வில் கட்­டப்­பட்ட இரண்­டா­வது இந்து ஆல­யம் இது. 1992ஆம் ஆண்டு அக்­டோ­பர் 10ஆம் தேதி இக்­கோ­யி­லின் முதல் குட­மு­ழுக்கு விழா நடந்­தது.\n\nஇக்­கோ­யி­லைக் கட்­டு­வ­தற்கு முக்­கிய கார­ண­மாக இருந்­த­வர்­கள் சிங்­கப்­பூ­ரைச் சேர்ந்த திரு சண்­மு­க­ரத்­னம் பிள்ளை, திரு­மதி பர­மேஸ்­வரி பிள்ளை தம்­பதி என்­பது குறிப்­பி­டத்­தக்­கது.\n\nகடந்த 1989ஆம் ஆண்­டில் இக்­கோ­யி­லுக்­கான விநா­ய­கர் சிலை­களைத் தேடி இந்­தி­யா­விற்கு இத்­தம்­பதி சென்­ற­போது, காஞ்சி மடத்­தின் சங்­க­ராச்­சா­ரி­யார் ஜெயேந்­திர சரஸ்­வதி சுவாமிகள் விநா­ய­கர் சிலை ஒன்றை அளித்­தார். மற்­றொரு பஞ்­ச­லோக விநா­ய­கர் சிலை­இந்­தி­யா­வில் தயா­ரிக்­கப்­பட்­டது. இந்த இரு சிலை­க­ளை­யும் சிங்­கப்­பூ­ருக்கு எடுத்து வந்­த­னர். வக்­ர­துண்ட விநா­ய­கர் கோயி­லின் மூல­மூர்த்­தி­யும் பஞ்­ச­லோக உற்­ச­வ­மூர்த்­தி­யும் சிலோன் ரோடு ஸ்ரீ செண்­பக விநா­ய­கர் ஆல­யத்­தில் கண் திறப்பு செய்­யப்­பட்டு விமா­னம் வழி­யாக மெல்­பர்­னுக்கு கொண்டு செல்­லப்­பட்­டது.\n\n\"கடந்த 17 ஆண்­டு­க­ளாக முடிந்­த­வரை நாள்­தோ­றும் இந்த கோயி­லுக்­குச் சென்று வரு­கி­றேன். குடும்­பத்­திற்­கும் தனிப்­பட்ட வாழ்­வி­லும் அத­னால் பல நன்­மை­கள் ஏற்­பட்­டுள்­ளன,\" என்­றார் இக்­கோ­யி­லின் தொண்­டூ­ழி­ய­ரான பக்­த­ர் திரு சங்­கர் சுந்­த­ர­ரா­ஜன், 39.\n\nஇன்று காலை 9.15 முதல் 10.30 மணி வரை நடக்­கும் குட­மு­ழுக்கு விழா­வைக் காண கோயி­லின் ஃபேஸ்புக் பக்­கத்தை நாட­லாம்.குட­மு­ழுக்கு விழா, கோயி­லின் வர­லாறு குறித்த மேல் விவ­ரம் பெற www.mvhs.org.au/ என்ற இணை­யப் பக்­கத்தைப் பார்க்கலாம்.", "images": [{"image_url": "https://cassette.sphdigital.com.sg/image/tamilmurasu/5323b9c62680647be4ad62faf237bb3abb823a27815caf8763f108953d66f66f", "alt_text": "author", "caption": null}]}
{"article_url": "https://tamilmurasu.com.sg/singapore/story20210124-60128.html", "site_title": "கொவிட்-19 விரைவுப் பரிசோதனையின் கட்டணம் $50க்கு கீழ் குறைக்கப்பட்டது", "publish_date": "2021-01-24", "content": "கொவிட்-19 விரைவுப் பரிசோதனையின் கட்டணம் $50க்கு கீழ் குறைக்கப்பட்டது\n\n24 Jan 2021 - 10:47 pm\n\n2\n\nmins read\n\n-\n\nஒருவருக்கு $80 ஆக இருந்த கொவிட்-19 விரைவுப் பரிசோதனைக்கான செலவு தற்போது $50க்குக் கீழ் குறைக்கப்பட்டுள்ளது என்று கல்வி அமைச்சர் லாரன்ஸ் வோங் நேற்றுத் தெரிவித்தார்.\n\nசெயல்முறை, மனிதவள செலவுகள் உட்பட 'ஆன்டிஜென்' விரைவுப் பரிசோதனையின் செலவுகள் மேலும் குறைய வாய்ப்புள்ளது என்றார் அவர்.\n\n\"காலப்போக்கில், மலிவான, விரைவான, நிர்வகிக்க மிகவும் வசதியான மேலும் புத்தாக்கமிக்க விரைவு பரிசோதனைக் கருவிகளை எதிர்பார்க்கலாம். இவை விரிவாகவும், எளிதாகவும் சோதிக்க உதவுவதுடன் தொற்றுகளைக் கண்டறிந்து, மக்களை இன்னும் முழுமையாகப் பாதுகாக்க உதவும்,\" என்று திரு வோங் நாடாளுமன்றத்தில் தெரிவித்தார். 'ஆன்டிஜென்' விரைவுப் பரிசோதனை மிகவும் உணர்திறன் வாய்ந்தது. ஆனால் பல்படிய தொடர்வினை சோதனை (பிசிஆர்) சற்று தாமதமாகும்.\n\nசிங்கப்பூர் முதன்முதலில் சோதனையை மேற்கொண்டபோது பல்வேறு குழுக்களிடையே கவலைகள் வெளிப்பட்டன என்று திரு வோங் குறிப்பிட்டார்.\n\nசிலர் இது ஒரு தொந்தரவாக இருக்கும் என்று நினைத்தனர், மற்றவர்கள் சோதனைக்கு உட்படுத்தப்படுவது களங்கமாகப் படியும் என நினைத்தனர். ஆனால் தற்போது அனைவருமே கிருமி பரிசோதனையின் முக்கியத்தையும் அவசியத்தையும் புரிந்துகொண்டு, வரவேற்க முடிகிறது என தாம் நம்புவதாக அமைச்சர் கூறினார்.\n\nஅடிக்கடி, பரவலான சோதனைகள் சிங்கப்பூருக்கு முக்கிய உதவியாக இருப்பதாகவும், வரும் மாதங்களில் இது அதிகரிக்கப்படும் என்றும் அவர் வலியுறுத்தினார்.\n\nதொற்றுநோய்களின்போது தொடர்ச்சியான சோதனை வாழ்வின் ஒரு பகுதியாக இருக்கும் என்ற மனப்போக்கிற்கு சிங்கப்பூரர்கள் பழகிக்கொள்ள வேண்டும் என்றார் திரு வோங. தற்போது, ​​கடுமையான சுவாசத் தொற்று அல்லது காய்ச்சல் போன்ற அறிகுறிகளுக்காக மருத்துவரைப் பார்க்கும் எவரும் பிசிஆர் பரிசோதனை செய்ய அறிவுறுத்தப்படுவார்கள் என்று திரு வோங் கூறினார்.\n\nடிசம்பரில் ஒவ்வொரு வாரமும் சராசரியாக 14,000க்கும் மேற்பட்டவர்கள் பரிசோதிக்கப்பட்டனர். அண்மைய தொற்றுகள் இவ்வாறுதான் கண்டறியப்பட்டன என்று அவர் மேலும் கூறினார்.\n\n\"உடல்நிலை சரியில்லாத எவரும் உடனடியாக மருத்துவரைச் சென்று காண்பது மிகவும் முக்கியம்,\" என்ற அமைச்சர், மருத்துவர் கொரோனா பரிசோதனையை அறிவுறுத்தினால் அதற்கு இணங்குமாறு மக்களைக் கேட்டுக்கொண்டார்.\n\nகொவிட்-19 தொற்றை எதிர்கொள்ள அமைக்கப்பட்ட அமைச்சுகள்நிலைப் பணிக்குழுவின் இணைத் தலைவருமான திரு வோங், சிங்கப்பூர் மூன்றாம் கட்ட தளர்வுகளைச் செயல்படுத்தும்போது, பாதுகாப்பு நிர்வாக நடவடிக்கைகளைக் கடைப்பிடிப்பதன் முக்கியத்துவத்தை அடிக்கோடிட்டுக் காட்டினார்.", "images": [{"image_url": "https://tamilmurasu.com.sg/singapore/story20210124-60128.html?w=825", "alt_text": "6a09972e-3397-49df-9a20-4b19ad381933", "caption": "-"}]}
{"article_url": "https://tamilmurasu.com.sg/singapore/story20210125-60135.html", "site_title": "பாதுகாப்பு விதி மீறிய 20 குழுக்கள் மீது நடவடிக்கை", "publish_date": "2021-01-25", "content": "பாதுகாப்பு விதி மீறிய 20 குழுக்கள் மீது நடவடிக்கை\n\n25 Jan 2021 - 5:45 am\n\n2\n\nmins read\n\nசிங்­கப்­பூ­ரில் உள்ள சில பூங்­காக்­களில் கடந்த வார இறு­தி­யில் 20 பெரிய குழுக்­கள் பாது­காப்பு இடை­வெளி நடைமுறை விதி­களை மீறி­ய­தாக நீடித்த நிலைத்­தன்மை, சுற்­றுப்­புற அமைச்­சர் கிரேஸ் ஃபூ தெரி­வித்­துள்­ளார். படம்: ஸ்ட்ரெய்ட்ஸ் டைம்ஸ் -\n\nசிங்­கப்­பூ­ரில் உள்ள சில பூங்­காக்­களில் கடந்த வார இறு­தி­யில் 20 பெரிய குழுக்­கள் பாது­காப்பு இடை­வெளி நடைமுறை விதி­களை மீறி­ய­தாக நீடித்த நிலைத்­தன்மை, சுற்­றுப்­புற அமைச்­சர் கிரேஸ் ஃபூ தெரி­வித்­துள்­ளார்.\n\nஈஸ்ட் கோஸ்ட் பார்க், சாங்கி கடற்­கரை, ஃபோர்ட் கேனிங் பார்க், காலாங் ஆற்­றோ­ரப் பூங்கா, எஸ்­பி­ள­னேட் போர்ட் ஆகி­ய­வற்­றில் இந்த விதி­மீ­றல் காணப்­பட்­ட­தாக அமைச்­சர் தமது ஃபேஸ்புக் பதி­வில் குறிப்­பிட்டு உள்­ளார்.\n\nவிதி­மீ­றி­ய­வர்­களை அடை­யா­ளம் கண்டு அவர்­க­ளுக்கு எதி­ராக அப­ரா­தம் விதிப்­பது உள்­ளிட்ட நட­வ­டிக்­கை­களை எடுக்­கும் பணி­யில் தேசிய பூங்­காக் கழ­கம் ஈடு­படும் என்­றார் அவர். சீனப் புத்­தாண்டு கொண்­டாட்ட காலம் நெருங்­கு­\n\nவ­தால் பொது­மக்­கள் மிக­வும் விழிப்­பு­டன் இருக்­கு­மா­றும் பாது­காப்பு இடை­வெ­ளியை கட்­டா­யம் கடைப்­பி­டிக்­கு­மா­றும் அவர் வலி­யு­றுத்தி உள்­ளார்.\n\n\"இந்­தக் கால­கட்­டத்­தில் சிங்­கப்­பூ­ரர்­க­ளின் சுகா­தா­ரத்­தைப் பாது­காக்க உணவு, பானக் கடை­கள், கடைத்­தொ­கு­தி­கள், இதர பொது இடங்­களில் அர­சாங்க அமைப்­பு­கள் அம­லாக்க நட­வ­டிக்­கை­களை அதி­க­ரிக்­கும். பாது­காப்பு இடை­வெளி நடை­முறை விதி­களை மீறும் கடைக்­கா­ரர்­க­ளுக்கு எதி­ரா­க­வும் தனி­ந­பர்­க­ளுக்கு எதி­ரா­க­வும் கடு­மை­யான நட­வ­டிக்­கையை அவை எடுக்­கும்,\" என்­றார் திரு­வாட்டி ஃபூ. அர­சாங்க அமைப்­பு­களில் ஒன்­றான தேசிய பூங்­காக்­ க­ழ­கம் கடற்­க­ரை­க­ளி­லும் பூங்­காக்­க­ளி­லும் சுற்­றுக் காவலை அதி­கப்­ப­டுத்தி உள்­ளது இதற்கு உதா­ர­ணம்.\n\nபொது இடங்­களில் கூட்­டத்­தின் அள­வைத் தெரிந்­து­கொள்ள https://safedistparks.nparks.gov.sg/ போன்ற இணை­யப்­பக்­கங்­களை பொது­மக்­கள் பார்த்து அறி­ய­லாம் என்­றும் எல்லா நேரத்­தி­லும் பாது­காப்பு இடை­வெ­ளியை பின்­பற்­று­வது அவ­சி­யம் என்­பதை அவர்­கள் கவ­னத்­தில் கொள்ள வேண்­டும் என்­றும் அவர் கூறி உள்­ளார். அண்மையில் உருவெடுத்த கிருமிப் பரவல் குழு மங்கள் அபாயத்தின் நினைவூட்டல் என்றும் அமைச்சர் கூறினார்.\n\nகுறிப்புச் சொற்கள்\n\nசிங்கப்பூர்\n\nகொவிட்-19", "images": [{"image_url": "https://tamilmurasu.com.sg/singapore/story20210125-60135.html?w=825", "alt_text": "dc0928c9-a76b-4869-99b2-0a4473cfd4bb", "caption": "சிங்­கப்­பூ­ரில் உள்ள சில பூங்­காக்­களில் கடந்த வார இறு­தி­யில் 20 பெரிய குழுக்­கள் பாது­காப்பு இடை­வெளி நடைமுறை விதி­களை மீறி­ய­தாக நீடித்த நிலைத்­தன்மை, சுற்­றுப்­புற அமைச்­சர் கிரேஸ் ஃபூ தெரி­வித்­துள்­ளார். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/community/story20210124-60130.html", "site_title": "கொவிட்-19 சூழலிலும் சிறிதும் குன்றாத உற்சாக உணர்வு", "publish_date": "2021-01-24", "content": "கொவிட்-19 சூழலிலும் சிறிதும் குன்றாத உற்சாக உணர்வு\n\n24 Jan 2021 - 11:16 pm\n\n2\n\nmins read\n\nபுக்கிட் பாஞ்சாங் தொகுதி நாடாளுமன்ற உறுப்பினர் லியாங் எங் ஹுவா (இடமிருந்து மூன்றாவது) பொங்கல் பானையில் பொங்கல் வைக்கிறார். நிகழ்ச்சியின் ஏற்பாட்டுக் குழுத் தலைவர் மூர்த்தி பெருமாள் (வலக்கோடி) அதைப் பார்வையிடுகிறார். (படம்: புக்கிட் பாஞ்சாங் சமூக மன்றம்) -\n\nவழக்கமாக பிரம்மாண்டத்துடன் நடந்தேறும் புக்கிட் பாஞ்சாங் சமூக மன்றத்தின் பொங்கல் கொண்டாட்டங்கள், கொவிட்-19 நோய்ப் பரவல் சூழலால் இம்முறை வித்தியாசமாக மெய்நிகர் பாணியில் நடத்தப்பட்டன. பொங்கலை முன்னிட்டு கண்காட்சி ஒன்றும் நடத்தப்பட்டது. ஜனவரி 14ஆம் தேதி சமூக மன்ற உறுப்பினர்களும் இதர ஆதரவாளர்களும் இணைந்து ஒரு கூட்டுப் பொங்கல் சமையல் நிகழ்ச்சியை நடத்தி மெய்நிகர் பாணியில் சமூக ஊடகங்களில் ஒளிபரப்பினர். கிட்டத்தட்ட 500 பார்வையாளர்கள் இணையம்வழி கலந்துகொண்டனர்.\n\nஇம்மாதம் 17ஆம் தேதி கலை நிகழ்ச்சியுடன் ரத்த தான அங்கமும் இடம்பெற்றது. கிட்டத்தட்ட 90 பேர் ரத்த தானம் வழங்க முன்வந்தனர். நாடாளுமன்ற உறுப்பினர் லியாங் எங் ஹுவா சிறப்பு விருந்தினராக நிகழ்ச்சியில் கலந்துகொண்டார்.\n\n\"புக்கிட் பாஞ்சாங் வட்டாரத்தில் பொங்கல் திருவிழா எப்போதும் சிறப்பாக கொண்டாடப்பட்டு வருகிறது. நமது முக்கிய நிகழ்வுகளில் இதுவும் ஒன்று. இந்தியர்களும் அனைத்து இன குடியிருப்பாளர்களும் சேர்ந்து செழிப்பான கொண்டாட்டங்களையும் கலாசாரத்தையும் அனுபவிக்கிறார்கள்,\" என்றார் திரு லியாங். திரு லியாங் இந்நிகழ்வு குறித்து அவரின் ஃபேஸ்புக் பக்கத்தில் பதிவு செய்திருந்தார்.\n\nஏற்பாட்டுக் குழுவிற்கும் குழுத் தலைவரான திரு மூர்த்திக்கும் நன்றி தெரிவித்தது உட்பட கிருமித்தொற்று காலத்திலும் பொங்கல் திருவிழாவின் பாரம்பரியத்தையும் மகிழ்ச்சிமிக்க உணர்வையும் பாதுகாப்பான, அர்த்தமுள்ள வழியில் கொண்டாடியது தமக்கு மகிழ்ச்சி தந்ததாகவும் அப்பதிவில் திரு லியாங் குறிப்பிட்டார். இதற்கிடையே புக்கிட் பாஞ்சாங் சமூக மன்றத்தில் பொங்கல் பானை வடிவமைப்பு, விளக்குகள், மாட்டு ஓவியங்கள் என அலங்கரிக்கப்பட்ட கண்காட்சி ஒன்று ஜனவரி 11 முதல் 21ஆம் தேதி வரை நடத்தப்பட்டது.\n\nபாதுகாப்பு விதிமுறைகளுக்கு இணங்க அனைத்து விழா ஏற்பாடுகளும் செய்யப்பட்டன என்றும் 11 நாட்கள் நீடித்த கண்காட்சிக்கு ஏறத்தாழ 200 பேர் வந்தனர் என்றும் கூறினார் ஏற்பாட்டுக் குழுத் தலைவர் திரு மூர்த்தி பெருமாள்.\n\n\"கிருமித்தொற்றுச் சூழலிலும் பொங்கல் உணர்வு மேலோங்கிய நிலையில் உள்ளது. நேரடியாக சென்று, வண்ணமய கண்காட்சியைப் பார்த்து கொண்டாட்டங்களில் திளைக்கும் வாய்ப்பை குடியிருப்பாளர்களுக்கு வழங்கும் நோக்கத்தில் இந்த ஏற்பாடுகளைச் செய்தோம்,\" என்றார் திரு மூர்த்தி.\n\nகிருமித்தொற்று இல்லாவிட்டால் நிகழ்ச்சி பன்மடங்கு பிரம்மாண்டத்துடன் நடந்திருக்கும் என்றும் தற்போதைய சூழலிலும் இந்த அளவிற்கு கொண்டாட்டங்களுக்கு ஏற்பாடு செய்திருப்பது வியப்பளிக்கிறது என்றும் கூறினார் கடந்த 11 ஆண்டுகளாக புக்கிட் பாஞ்சாங் வட்டாரத்தில் குடியிருக்கும் திருமதி சிதம்பரம் தமிழ்கொடி. \"ஒவ்வோர் ஆண்டும் நான் தவறாமல் சமூகப் பொங்கல் நிகழ்ச்சிகளில் கலந்துகொள்வேன். இம்முறை மாட்டுப் பொங்கல் தினத்தன்று கண்காட்சியைக் காண என் கணவருடன் வந்தேன்.\n\n\"அழகான தோரணம், அலங்காரங்களைக் கண்டு களித்தோம். பொங்கலுக்கு சிறப்பான பானை, கரும்பு, அடுப்பு வைத்த ஒரு வடிவமைப்பு ஆகியவை கண்களுக்கு விருந்தாக அமைந்தன. இது மிகவும் மகிழ்ச்சியான அனுபவமாக அமைந்தது,\" என்றார் திருமதி தமிழ்கொடி, 76.", "images": [{"image_url": "https://cassette.sphdigital.com.sg/image/tamilmurasu/ee122e258535a25fe82a5efe798b3568d8ff8b84a913e3eefd3b9fe95eba7b1b?w=825", "alt_text": "d65a9bef-e01a-455b-a721-1e30080925a8", "caption": "புக்கிட் பாஞ்சாங் தொகுதி நாடாளுமன்ற உறுப்பினர் லியாங் எங் ஹுவா (இடமிருந்து மூன்றாவது) பொங்கல் பானையில் பொங்கல் வைக்கிறார். நிகழ்ச்சியின் ஏற்பாட்டுக் குழுத் தலைவர் மூர்த்தி பெருமாள் (வலக்கோடி) அதைப் பார்வையிடுகிறார். (படம்: புக்கிட் பாஞ்சாங் சமூக மன்றம்) -"}]}
{"article_url": "https://tamilmurasu.com.sg/singapore/story20210124-60131.html", "site_title": "டிரேஸ்டுகெதர்' கருவி விநியோகம் விரைவில் மீண்டும் தொடங்கும்", "publish_date": "2021-01-24", "content": "டிரேஸ்டுகெதர்' கருவி விநியோகம் விரைவில் மீண்டும் தொடங்கும்\n\n24 Jan 2021 - 11:29 pm\n\n2\n\nmins read\n\n'டிரேஸ்டுகெதர்' செயலி அல்லது கருவியைப் பயன்படுத்துவோர் அளவு 70 விழுக்காடாக உயர வேண்டும். படம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் 4.2 மில்லியனுக்கும் அதிக மக்கள் அல்லது சிங்கப்பூர்வாசிகளில் சுமார் 78 விழுக்காட்டினர் இப்போது டிரேஸ்டுகெதர் கருவிகளை அல்லது செயலியைப் பயன்படுத்துகிறார்கள் என்று கல்வி அமைச்சர் லாரன்ஸ் வோங் நேற்று நாடாளுமன்றத்தில் அறிவித்தார். அவர்களில் சுமார் 2 மில்லியன் பேர் தங்கள் கைத்தொலைபேசியில் பதிவிறக்கம் செய்யப்பட்டு உள்ள செயலியை மட்டும் பயன்படுத்துகிறார்கள். இருந்தாலும் கருவிகளுக்கு அதிக தேவை இருக்கிறது. சமூக நிலையங்களில் அந்தக் கருவிகள் தீர்ந்துவிட்டன. என்றாலும் விரைவில் மீண்டும் அவை விநியோகிக்கப்படும் என்று அமைச்சர் மேலும் தெரிவித்தார்.\n\nகொவிட்-19 தொடர்பான அமைச்சுகள்நிலைப் பணிக் குழுவின் இணைத் தலைவருமான திரு வோங், நேற்று மன்றத்தில் தாக்கல் செய்த தமது அமைச்சர்நிலை அறிக்கையில், டிரேஸ்டுகெதர் செயல் திட்டம் பற்றி உறுப்பினர்களின் கேள்விகளுக்குப் பதிலளித்து பேசினார்.\n\nடிரேஸ்டுகெதர் கருவிகளுக்கு இந்த அளவிற்கு அதிக தேவை இருக்கும் என்று அரசாங்கம் தொடக்கத்தில் எதிர்பார்க்கவில்லை. டிரேஸ்டுகெதர் செயலியை மக்கள் பதிவிறக்கம் செய்துகொள்ள முடியும் என்பதே இதற்கான காரணம் என்று அமைச்சர் தெரிவித்தார்.\n\nகருவிகளைத் தயாரிப்பதிலும் கொஞ்சம் தாமதம் இருந்தது. ஆகையால் எல்லா சமூக நிலையங்களுக்கும் தேவையான அளவிற்கு அவற்றை விநியோகிக்க இயல வில்லை. இதுவரையில் கருவிகளைப் பெறாத பள்ளிக்கூட மாணவர்களுக்கும் அவை விநியோகிக்கப்படும் என்றும் அமைச்சர் மன்றத்தில் தெரிவித்தார். சிங்கப்பூர் மூன்றாம் கட்ட தளர்வு நடவடிக்கைகளை அறிவித்துள்ளது என்றாலும் டிரேஸ்டுகெதரும் சேஃப்என்ட்ரி செயல்திட்டமும் சிங்கப்பூரின் தடமறியும் முயற்சிகளில் முக்கிய அங்கம் வகிக்கும் என்று கூறிய அமைச்சர் இந்தத் திட்டங்களுக்காக $10 மில்லியன் செலவாகியுள்ளது என்றார்.", "images": [{"image_url": "https://tamilmurasu.com.sg/singapore/story20210124-60131.html?w=825", "alt_text": "98965c43-96c6-49b0-9cd8-1471b61b1eb0", "caption": "'டிரேஸ்டுகெதர்' செயலி அல்லது கருவியைப் பயன்படுத்துவோர் அளவு 70 விழுக்காடாக உயர வேண்டும். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/cinema/story20210125-60171.html", "site_title": "'அம்மனாக நடிக்க ஆசை'", "publish_date": "2021-01-25", "content": "'அம்மனாக நடிக்க ஆசை'\n\n25 Jan 2021 - 5:45 am\n\n3\n\nmins read\n\n-\n\nசிறிய இடை­வெ­ளிக்­குப் பிறகு மீண்­டும் கோடம்­பாக்­கத்­தில் உற்­சா­கத்­து­டன் கள­மி­றங்கி உள்­ளார் பிந்து மாதவி.\n\nஅவ­ரது அண்­மைய புகைப்­ப­டங்­கள் சமூக வலைத்­த­ளங்­களில் பர­வ­லாக வலம் வந்­து­கொண்­டி­ருக்­கின்­றன.\n\n'பகை­வ­னுக்கு அருள்­வாய்', 'யாருக்­கும் அஞ்­சேல்' என பிந்து நடிப்­பில் இப்­போது இரண்டு படங்­கள் உரு­வாகி வரு­கின்­றன. ஏன் இடை­வெளி ஏற்­பட்­டது என்று கேட்­ப­வர்­க­ளுக்கு எல்­லாம் இவர் சொல்­லும் ஒரே பதில் 'நான் எங்­கே­யும் போக­வில்லை, இங்­கு­தான் இருக்­கி­றேன்' என்­ப­து­தான்.\n\n\"பொது­வாக ஒரு படம் வெற்றி பெற்­றால் அதே­போன்று நடிக்­கக் கேட்டு நிறைய வாய்ப்­பு­கள் தேடி­வ­ரும். பணம் கிடைக்­கிறது என்­ப­தற்­காக அத்­த­கைய வாய்ப்­பு­களை ஏற்­றால் நாம் காணா­மல் போய்­வி­டு­வோம்.\n\n\"ஆனால், ஒரே மாதிரி வேடங்­கள் என்­றா­லும் ஏற்­றுக்­கொள்­ளுங்­கள். இடை­வெளி ஏற்­ப­டா­மல் நடிக்­கப் பாருங்­கள் என்று பலர் ஆலோ­சனை கூறு­கின்­ற­னர். ஒரு கதை­யும் கதா­பாத்­தி­ர­மும் பிடித்­தி­ருந்­தால்­தானே நடிக்­க­மு­டி­யும்,\" என்று கேட்­கி­றார் பிந்து மாதவி.\n\nஒரு கதை­யைக் கேட்­கும்­போதே அது வெற்­றி­பெ­றும் அல்­லது தோல்வி அடை­யும் என்­பது மன­திற்­குள் தோன்­றும் என்று குறிப்­பி­டு­ப­வர், மன­தில் நேர்­மறை சிந்­த­னையை அதிர்­வ­லை­களை ஏற்­ப­டுத்­தும் கதை­கள்­தான் முக்­கி­யம் என்­கி­றார்.\n\n\"உண்­மை­யில் அப்­ப­டிப்­பட்ட கதை­க­ளைத்­தான் நான் தேர்வு செய்­கி­றேன். ஒரு நடி­கை­யாக அனைத்து வகைப் படங்­க­ளி­லும் கதா­பாத்­தி­ரங்­க­ளி­லும் நடிக்­கும் ஆசை எனக்­கும் உண்டு. அப்­ப­டிப்­பட்ட படங்­களை விரும்­பிப் பார்ப்­பேன். குறிப்­பாக சரித்­திர, புராண படங்­கள் என்­றால் எனக்கு ரொம்­பப் பிடிக்­கும்.\n\n\"என்­னு­டைய நெருக்­க­மான நண்­பர்­கள் மட்­டு­மல்ல, ரசி­கர்­கள் சில­ரும் கூட அம்­மன் வேடம் உங்­க­ளுக்­குப் பொருத்­த­மாக இருக்­கும். அதற்கு முயற்சி செய்­யுங்­கள் என்று பல­முறை கூறி­யுள்­ள­னர்.\n\n\"கனமான நகைகளை அணிந்து விதவிதமான பட்டுச்சேலைகளை உடுத்தி அம்மன், அரசி, இளவரசி என வெவ்வேறு கதாபாத்திரங்களில் திரையில் தோன்றத் தயாராக இருக்கிறேன். ஆனால் அத்தகைய வாய்ப்புகள் கிடைத்தால்தானே எல்லாம் சாத்தியமாகும்,\" என்று கேள்வி எழுப்பும் பிந்துமாதவி நடிகர் அஜித்தின் தீவிர ரசிகை.\n\nசிறு வய­தில் இருந்தே அஜித்­தின் நடிப்­புக்கு ரசி­கை­யா­கி­விட்­ட­தா­கச் சொல்­கி­றார். அண்­மை­யில் வெளி­யான 'நேர் கொண்ட பார்வை'யிலும் அஜித்­தின் கம்­பீ­ரம் தமக்­குப் பிடித்­தி­ருந்­த­தாக கூறு­கி­றார்.\n\n\"அஜித்­தைப் போல் அழ­கான, மிடுக்­கான ஆணைப் பார்த்­த­தில்லை. சிறு வய­தி­லேயே என் மனம் கவர்ந்த நாய­கன் அவர்­தான். இப்­போ­து­வரை அவர் மீதான அந்த ஈர்ப்பு நீடித்து வரு­கிறது.\n\n\"அஜித் சாரு­டன் ஒரு பட­மா­வது நடித்­து­விட வேண்­டும். இந்த ஆசை­யு­டன் பல ஆண்­டு­க­ளாக காத்­தி­ருக்­கி­றேன். மிக விரை­வில் இந்­தக் கனவு நிறை­வே­றும் என நம்­பு­கி­றேன்,\" என்­கி­றார் பிந்து மாதவி.\n\nதமக்­கென சினி­மா­வில் சிபா­ரிசு செய்ய யாரும் இல்லை என்று கூறு­ப­வர், இது­வ­ரை­யி­லான தமது திரைப்­ப­ய­ணம் முழுக்க முழுக்க தாம் சொந்­த­மா­கக் கட்டி அமைத்­தது என்­கி­றார்.\n\nஎந்­த­வி­தத் தொடர்­பும் இல்­லா­மல் மாட­லிங் துறை­யில் கால் பதித்­த­வர் அங்­கி­ருந்து நேர­டி­யாக சினிமா துறைக்கு வந்­தா­ராம். பெரிய போராட்­டத்­துக்­குப் பிற­கு­தான் நடி­கை­யாக முடிந்­த­தாம்.\n\n\"ஒரு கதையை எப்­படி தேர்வு செய்­ய­வேண்­டும்? என்­பது கூட தெரி­யா­மல் நடிக்­கத் தயா­ரா­னேன். தெலுங்­கில் நான் அறி­மு­க­மான 'ஆவக்­காய் பிரி­யாணி' படம் நல்ல பெயர் வாங்­கித் தந்­தா­லும் அடுத்­த­டுத்து தேடி வந்த வாய்ப்­பு­கள் திருப்தி அளிக்­க­வில்லை.\n\n\"அந்­தச் சம­யத்­தில்­தான் 'கழுகு' பட வாய்ப்பு தேடி வந்­தது. அதில் நடித்த பிற­கு­தான் தமிழ் ரசி­கர்­கள் மன­தில் எனக்­கும் இடம் கிடைத்­தது.\n\n\"இத்­தனை ஆண்டு கால அனு­ப­வத்­தில் தின­மும் புதுப்­புது விஷ­யங்­க­ளைக் கற்று வரு­கி­றேன். ஆனால், சினி­மா­வில் நான் போக­வேண்­டிய தூர­மும் தெரிந்து கொள்ள வேண்­டிய விஷ­யங்­களும் அதி­கம் என்­பதை உணர்ந்­தி­ருக்­கி­றேன்,\" என்கிறார் பிந்து மாதவி.", "images": [{"image_url": "https://cassette.sphdigital.com.sg/image/tamilmurasu/1730beb182562a530d9717922aa026fd0f2b2406f870846ed25c785960555332?w=825", "alt_text": "4466a6d3-a84c-4d54-82a4-f4b4e07462a9", "caption": "-"}]}
{"article_url": "https://tamilmurasu.com.sg/world/story20210124-60124.html", "site_title": "முக்கிய பொருளியல் துறைகளை மூட மலேசியா ஆயத்தம்", "publish_date": "2021-01-24", "content": "முக்கிய பொருளியல் துறைகளை மூட மலேசியா ஆயத்தம்\n\n24 Jan 2021 - 9:13 pm\n\n2\n\nmins read\n\n-\n\nகொரோனா கிருமிப் பரவலின் வேகத்தைத் தடுக்க முடியாதிருப்பதால், நடமாட்டக் கட்டுப்பாட்டு உத்தரவின்போது (எம்சிஓ) செயல்பட அனுமதிக்கப்பட்ட முக்கிய பொருளியல் துறைகளை மூட மலேசியா ஆயத்தமாகி வருகிறது.அன்றாடத் தொற்று எண்ணிக்கை குறையாவிட்டால் பிப்ரவரி 4ஆம் தேதி எம்சிஓ விதிமுறை காலாவதியானதும், அத்தியாவசிய தேவைகள் தவிர்த்த அனைத்து வர்த்தக செயல்பாடுகளையும் நிறுத்தும் முழு முடக்கநிலையை அறிவிக்க அந்நாடு திட்டமிடுவதை பல துறைகளும் அரசாங்கத் தகவல்களும் ஸ்ட்ரெய்ட்ஸ் டைம்சிடம் உறுதிப்படுத்தியுள்ளன.\n\nநேற்று அங்கு 4,275 பேருக்கு கிருமித்தொற்று ஏற்பட்டுள்ளது. இதுவரை 667 உயிரிழந்துள்ளனர். பிற அமைச்சுகள் கட்டுப்படுத்தப்பட்ட வர்த்தக நடவடிக்கைகள் அத்தியாவசிய சேவைகளுடன் தொடர்ந்து செயல்படலாம் என்றே கருதுகின்றன. அனைத்துலக வர்த்தக, தொழில் அமைச்சு வெள்ளி அன்று நடத்திய கலந்துரையாடலின்போது, உற்பத்தித் துறையை எச்சரித்துள்ளது. மலேசியாவின் 300 கிருமித்தொற்று குழுமங்களில் கிட்டத்தட்ட மூன்றில் ஒரு பங்கு இந்தத் தொழிலுடன் தொடர்புடையதாக உள்ளது.\n\nமலேசிய உற்பத்தியாளர்கள் சம்மேளனமும் ஐரோப்பிய ஒன்றிய- மலேசியா வர்த்தக, தொழில் சபையும் தங்கள் உறுப்பினர்களுக்கு அனுப்பிய அறிக்கைகளில், அடுத்த மாத முழு முடக்கநிலையைத் தவிர்ப்பதற்கான முன் நடவடிக்கையாக, கடுமையான பாதுகாப்பு நடைமுறைகளைப் பரிந்துரைத்துள்ளது.\n\nஊழியர் தங்குமிடங்களில் தனிமைப்படுத்தும் இடங்களை அமைத்தல், போக்குவரத்து வாகனங்களில் ஊழியர் எண்ணிக்கையைப் பாதியாகக் குறைத்தல், ஊழியரின் நடவடிக்கைகளின் முழுப் பொறுப்பையும் ஏற்பது உள்ளிட்டவை இதில் அடங்கும்.\n\n\"எங்களால் முடிந்ததை தீவிரமாகச் செய்கிறோம், முழு முடக்கநிலை பொருளியலைப் பாதிக்கும்,\" என்று பெயர் குறிப்பிட விரும்பாத ஓர் அரசாங்க அதிகாரி கூறினார்.\n\n\"சுகாதாரத் தலைமை இயக்குநருக்கு பல்வேறு புதிய திட்டங்கள் முன்மொழியப்பட்டுள்ளன. எனினும் அமைச்சைப் பொறுத்த வரையில் முழு முடக்கநிலையே தீர்வாக இருக்கிறது,\" என்றார் அவர்.\n\nகொவிட்-19 குழுமங்களின் தொடக்கமாக பணியிடங்கள் மாறி வருவதை சுகாதார அமைச்சு வெளியிடும் அன்றாட நிலவரம் காட்டுகின்றன. கடந்த வியாழன் முதல் கண்டறியப்பட்ட 39 புதிய குழுமங்களில் மூன்றில் இரண்டு பங்கு பணியிடங்களிலிருந்து வந்தவை. கடந்த ஆண்டு மலேசியாவும் தொற்றுநோய் பரவலால் பொருளியல் மந்தத்தைச் சந்தித்தது. இவ்வாண்டு பொருளியல் மீட்சிக்கான நம்பிக்கையை நடமாட்டக் கட்டுப்பாடு குறைக்கலாம் என்பதை நிதியமைச்சர் தெங்கு ஜஃப்ருல் அஜீஸ் ஒப்புக்கொண்டார்.", "images": [{"image_url": "https://tamilmurasu.com.sg/world/story20210124-60124.html?w=825", "alt_text": "0738692d-b812-4cf0-bd48-304b57fffdb3", "caption": "-"}]}
{"article_url": "https://tamilmurasu.com.sg/top-news/story20210124-60127.html", "site_title": "கொவிட்-19: அச்சம், கவலை சூழலில் வேலைபார்க்கும் கடல் துறை முன்களப் பணியாளர்கள்", "publish_date": "2021-01-24", "content": "கொவிட்-19: அச்சம், கவலை சூழலில் வேலைபார்க்கும் கடல் துறை முன்களப் பணியாளர்கள்\n\n24 Jan 2021 - 10:31 pm\n\n3\n\nmins read\n\n-\n\nஉலக வர்த்தகத்தில் 80%க்கும் அதிகம் கடல் வழியாக நடக்கிறது. ஆகையால் சிங்கப்பூருக்குத் தேவையான, அத்தியாவசியபொருட்கள் வருவதையும் இங்கிருந்து செல்வதையும் உறுதிப்படுத்துவதில் கடல்துறை மிக முக்கிய பங்காற்றுகிறது.\n\nஇந்தத் துறையைச் சேர்ந்த ஊழியர்கள் அன்றாடம் பல நாடுகளில் இருந்து வருகின்ற கப்பல்களுடன் நேரடி தொடர்புகொண்டு பணியாற்ற வேண்டிய நிலை இருக்கிறது. இதனால் இப்போதைய கொவிட்-19 காலத்தில் சிங்கப்பூர் ஊழியர்களுக்கு வெளிநாடுகளில் இருந்து வருகின்ற கப்பல்களைச் சேர்ந்த ஊழியர்களிடம் இருந்து கிருமி தொற்றக்கூடிய வாய்ப்புகள் அதிகம் இருக்கின்றன.\n\nஅண்மைய மாதங்களில் இந்தத்துறை ஊழியர்கள் ஐந்து பேருக்குத் தொற்று தெரியவந்துள்ளதாக கடல்துறை துறைமுக ஆணையம் தெரிவித்துள்ளது. அவர்களில் கடல் சேவைத் துறைப் பொறியாளர், இரண்டு துறைமுக மாலுமிகள், கப்பல் சரக்கு அதிகாரி, கடல்துறை ஆய்வாளர் ஆகியோர் அடங்குவர்.\n\nஇத்தகைய சூழலை கருத்தில் கொண்டு சிங்கப்பூரின் கடல் துறை முன்களப் பணியாளர்களுக்கு அரசாங்கம் தனது தேசிய தடுப்பூசி இயக்கத்தில் முன்னுரிமை அளித்துள்ளது. இந்த ஊழியர்களுக்கு ஜனவரி 13 முதல் தடுப்பூசி போடப்பட்டுவருகிறது. ஜனவரி 21 ஆம் தேதி வாக்கில் 4,600க்கும் மேற்பட்ட ஊழியர்களுக்குத் தடுப்பூசி போடப்பட்டுள்ளது.\n\nஇந்த மாத முடிவுக்குள் 10,000 பேருக்கும் அதிக ஊழியர்களுக்கு தடுப்பூசி போட்டுவிட வேண்டும் என்பது இலக்காக இருக்கிறது.\n\nசிங்கப்பூருக்கு வருகின்ற கப்பல்களைக் கரைக்குப் பாதுகாப்பாக வழிகாட்டி கொண்டுவருவது, கொள்கலன்களை இழுத்துக் கட்டி அவற்றைப் பத்திரப்படுத்துவது; பிறகு அவற்றை அவிழ்த்து இறக்க, ஏற்ற வகை செய்வது; கப்பல்களுக்குத் தேவையான பொருட்களை வழங்குவது; கப்பல்களில் ஆய்வுகளை நடத்தி அவை பயணத்திற்குத் தகுதியுடன் இருக்கின்றனவா என்பதை உறுதி செய்வது முதலான பல பணிகளை இந்த ஊழியர்கள் பல கப்பல்களுக்கும் சென்று செய்யவேண்டும்.\n\nஇப்படிப்பட்ட கடல் துறை முன்களப் பணியாளர்களில் சரவணன் சந்திரேசேனனும் ஒருவர். இவர் கொள்கலன்களைக் கையாளும் வல்லுநராக பணியாற்றுகிறார். கப்பல்களுக்கு நன்னீரைக் கொண்டு சேர்ப்பதும் இவரின் பணியில் அடங்கும்.\n\nசிங்கப்பூர் துறைமுக ஆணையத்தின் பாசிர் பாஞ்சாங் முனையத்தில் கொள்கலன் கையாளும் நடவடிக்கைகளுக்குத் தலைமைப் பொறுப்பு வகிக்கும் இவர், தொடக்கத்தில் தனது குழுவுக்கு கொஞ்சம் அதிர்ச்சி இருந்ததாகவும் ஆனால் சார்ஸ், காற்றுத் தூய்மைக்கேடு போன்றவற்றின் விளைவாக பல ஆண்டு காலமாக உருவாக்கப்பட்டு வந்துள்ள பல பாதுகாப்புச் சாதனங்களையும் நடைமுறைகளையும் சார்ந்து தாங்கள் செயல்படுவதாகவும் தெரிவித்தார்.\n\nமேற்பார்வை பணி என்பதால் இவர் இப்போது வாரம் இரண்டு தடவை மட்டும் கப்பல்களுக்குச் செல்கிறார். முன்பு அன்றாடம் இவர் அந்தப் பணியைச் செய்துவந்தார்.\n\nதுறைமுக முனையத்திற்குள் ஊழியர்கள் 10 பேருக்குப் பதிலாக நான்கு பேர் குழுவாக கலன்களில் செல்கிறார்கள். ஒவ்வொரு 12 மணி வேலை நேரத்திலும் சுமார் 100 ஊழியர்கள் இருப்பார்கள் என்பதால் நான்கு நான்கு பேராகச் செல்வது என்பது போக்குவரத்து ஏற்பாடுகளில் சங்கடத்தையும் ஏற்படுத்தும்.\n\n\"எல்லாம் கடற்பாலம் வழியாக அல்லது விமானத்தில் வருவதில்லை என்பது முன்னிலும் அதிகமான மக்களுக்கு இப்போது தெரியும். இது முக்கியமானது,\" என்றும் திரு சரவணன் கூறினார்.\n\nகொவிட்-19 சூழலில் முன்களப் பணியாளர்கள் என்றால் தன்னைப் போன்ற கடல்துறை ஊழியர்களை உடனே மக்கள் நினைக்கமாட்டார்கள் என்றும் மருத்துவர்களும் பராமரிப்பு ஊழியர்களும்தான் அவர்கள் நினைவுக்கு வருவார்கள் என்றும் அவர் கூறினார். மருத்துவர்களும் பராமரிப்பு ஊழியர்களும் மக்களுடன் அணுக்க தொடர்புள்ளவர்கள் என்பதே காரணம் என்று அவர் விளக்கினார்.\n\nகடல்துறை முன்களப் பணியாளர்களைப் பாதுகாக்க தடுப்பூசி, வழக்கமான பரிசோதனைகள் மூலம் அதிகாரிகள் பல்வேறு பாதுகாப்பு முயற்சிகளை முடுக்கிவிட்டு உள்ளனர். இதர பல பாதுகாப்பு முறைகளும் பின்பற்றப்படுகின்றன", "images": [{"image_url": "https://cassette.sphdigital.com.sg/image/tamilmurasu/cb6bcb664c0a23e4289c2231c420ad032d6d8c2944200309001cc5ac4e08c0a2?w=825", "alt_text": "36f0d320-5551-42f8-8901-092197b86958", "caption": "-"}]}
