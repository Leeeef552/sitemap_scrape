{"article_url": "https://tamilmurasu.com.sg/tamilnadu/story20230201-123405", "site_title": "'புகைப்பதைத் தடுக்க கடும் சட்டம் தேவை'", "publish_date": "2023-02-01", "content": "'புகைப்பதைத் தடுக்க கடும் சட்டம் தேவை'\n\n01 Feb 2023 - 5:30 am\n\n1\n\nmins read\n\nபொது இடங்­களில் புகைப்­ப­தற்குத் தடை விதிக்­கும் வகை­யில் சட்­டம் கடு­மை­யாக்கப் பட வேண்டும் என்று பாமக தலை­வர் அன்­பு­மணி ராம­தாஸ் வலி­யு­றுத்­தி­யுள்­ளார். படம்: பிக்ஸாபே  -\n\nசென்னை: பொது இடங்­களில் புகைப்­ப­தற்குத் தடை விதிக்­கும் வகை­யில் சட்­டம் கடு­மை­யாக்கப் பட வேண்டும் என்று பாமக தலை­வர் அன்­பு­மணி ராம­தாஸ் வலி­யு­றுத்­தி­யுள்­ளார்.\n\nஇதுகுறித்து அவர் தனது டுவிட்­டர் பதி­வில், \"சென்­னை­யில் பள்­ளி­க­ளைச் சுற்­றி­யுள்ள பொது இடங்­களில் புகைப்­பது அதி­க­ரித்­துள்ளது. இதனால், பள்­ளி­க் குழந்­தை­கள் சிக­ரெட் புகையைச் சுவா­சித்து பாதிப்பு­க­ளுக்கு உள்­ளா­வதாக நாளி­தழ் ஒன்று நடத்­திய ஆய்­வில் தெரி­ய­வந்­துள்­ள­து. மலர்­களைவிட மென்­மை­யா­ன­ பள்­ளிக்­கு­ழந்­தை­களுக்கு பிறர் புகைத்து விடும் புகையைச் சுவா­சிப்­பதால் நுரை­யீ­ரல், மார்­ப­கம், புற்­று­நோய், கணை­யம், கருப்­பை­வாய், சிறு­நீர்ப்பை உள்ளிட்ட புற்­று­நோய்கள் ஏற்படுகின்றன. இப்பிரச் சினையில் இருந்து குழந்­தை­க­ளைக் காக்க சட்டம் கடுமையாக்கப்படவேண்­டும்,\" என்று கூறி­யுள்­ளார்.", "images": [{"image_url": "https://tamilmurasu.com.sg/tamilnadu/story20230201-123405?w=825", "alt_text": "053a9ce5-676a-4516-a3bf-50b553a9dc78", "caption": "பொது இடங்­களில் புகைப்­ப­தற்குத் தடை விதிக்­கும் வகை­யில் சட்­டம் கடு­மை­யாக்கப் பட வேண்டும் என்று பாமக தலை­வர் அன்­பு­மணி ராம­தாஸ் வலி­யு­றுத்­தி­யுள்­ளார். படம்: பிக்ஸாபே  -"}]}
{"article_url": "https://tamilmurasu.com.sg/india/story20230201-123415", "site_title": "﻿﻿﻿﻿செய்திக்கொத்து", "publish_date": "2023-02-01", "content": "﻿﻿﻿﻿செய்திக்கொத்து\n\n01 Feb 2023 - 5:30 am\n\n2\n\nmins read\n\n-\n\nஆந்திராவின் புதிய தலைநகர் விசாகப்பட்டினம்: முதல்வர் அறிவிப்பு\n\nபுதுடெல்லி: ஆந்திராவின் புதிய தலைநகரமாக விசாகப்பட்டினம் அறிவிக்கப்பட்டுள்ளது. இத்தகவலை அம்மாநில முதல்வர் ஜெகன்மோகன் ரெட்டி நேற்று தெரிவித்தார். டெல்லியில் நடைபெற்ற அனைத்துலக தூதரக ஒத்துழைப்புக் கூட்டத்தில் கலந்துகொண்டு பேசிய அவர், மிக விரைவில் தாம் விசாகப்பட்டினத்தில் குடியேறப் போவதாகக் குறிப்பிட்டார். \"ஆந்திராவில் தொழில் தொடங்குவது எவ்வளவு எளிமையானது என்பதை நீங்கள் தெரிந்துகொள்ள வேண்டும். மாநிலத் தலைமையகமாக விசாகப்பட்டினம் செயல்படும். அது ஆளுநரின் தலமாகவும் இருக்கும். ஆனால், ஆந்திர சட்டப்பேரவை அமராவதி நகரில்தான் இயங்கும்,\" என்றார் முதல்வர் ஜெகன்மோகன் ரெட்டி.\n\nபிபிசி ஆவணப்பட தடை: எதிர்க்கும் மனுக்கள் மீது 6ஆம் தேதி விசாரணை\n\nபுதுடெல்லி: இந்திய தகவல் தொழில்நுட்ப சட்டவிதிகளின் கீழ் பிபிசி ஊடகத்தின் ஆவணப்படத்துக்கு விதிக்கப் பட்டுள்ள தடையை நீக்கக் கோரி உச்ச நீதிமன்றத்தில் தாக்கல் செய்யப்பட்டுள்ள வழக்குகள் மீதான விசாரணை பிப்ரவரி 6ஆம் தேதி நடக்கும் என அறிவிக்கப்பட்டுள்ளது. இந்த விவகாரம் தொடர்பாக 'இந்து' என்.ராம், மூத்த வழக்கறிஞர் பிரசாந்த் பூஷண், திரிணாமூல் காங்கிரஸ் எம்பி மஹுவா மொயித்ரா உள்ளிட்டோர் உச்ச நீதிமன்றத்தில் மனு தாக்கல் செய்துள்ளனர். மேலும் மூத்த வழக்கறிஞர் எம்.எல்.சர்மாவும் உச்ச நீதிமன்றத்தை அணுகி உள்ளார். ஆவணப்படத்துக்கு விதிக்கப்பட்ட தடை, அடிப்படை உரிமை மீறல் என அவர் சாடியுள்ளார்.\n\nகோரக்பூர் கோவில் மீது தாக்குதல்: பயங்கரவாதிக்கு மரண தண்டனை\n\nலக்னோ: கோரக்பூர் கோவில் மீது தாக்குதல் நடத்திய பயங்கரவாதிக்கு நீதிமன்றம் மரண தண்டனை விதித்துள்ளது. உத்தரப் பிரதேச மாநிலத்தில் உள்ள அக்கோவிலுக்கு முதல்வர் யோகி ஆதித்யநாத் கடந்த ஆண்டு ஏப்ரல் மாதம் செல்லத் திட்டமிட்டிருந்தார். முன்னதாக ஆயுதங்களுடன் அக்கோவிலுக்குள் நுழைந்த அகமத் முர்டாசா என்பவர் பாதுகாப்புப் பணியில் ஈடுபட்டிருந்தவர்கள் மீது திடீர் தாக்குதல் மேற்கொண்டார். இதில் காவலர் ஒருவர் கொல்லப்பட்டார். தப்பியோடிய அகமத் முர்டாசாவை அங்கிருந்த பொதுமக்கள் வளைத்துப் பிடித்தனர். விசாரணையில் அவர் இந்தியாவின் முதல்நிலை கல்வி அமைப்புகளில் ஒன்றான ஐஐடியில் பொறியியல் பட்டப்படிப்பை முடித்தவர் எனத் தெரியவந்தது. ஐஎஸ் பயங்கரவாத அமைப்புடன் தொடர்பு வைத்திருந்ததும் அம்பலமானது. இந்நிலையில், கோவில் தாக்குதல் வழக்கில் அவருக்கு மரண தண்டனை விதிக்கப்பட்டுள்ளது.", "images": [{"image_url": "https://tamilmurasu.com.sg/india/story20230201-123415?w=825", "alt_text": "ac2405c9-abe9-4f10-b07c-8bb84013f78c", "caption": "-"}]}
{"article_url": "https://tamilmurasu.com.sg/singapore/story20230201-123396", "site_title": "சாங்கி: முந்தைய அளவில் பாதி அளவுக்கு பயணிகள்", "publish_date": "2023-02-01", "content": "சாங்கி: முந்தைய அளவில் பாதி அளவுக்கு பயணிகள்\n\n01 Feb 2023 - 5:30 am\n\n2\n\nmins read\n\n-\n\nசாங்கி குழுமம்: 2022ல் 32.2 மில்லியன் பேர் பயணம்; 219,000 விமானச் சேவைகள்\n\nசாங்கி விமான நிலையம் வழியாக சென்ற ஆண்டில் மொத்தம் சுமார் 32.2 மில்லியன் பயணிகள் கடந்து சென்றனர். இந்த அளவு கொவிட்-19க்கு முன்பு 2019ல் சாங்கி வழியாகச் சென்ற பயணிகளின் எண்ணிக்கையில் ஏறக்குறைய பாதியாகும்.\n\nசாங்கி விமானநிலையத்தில் சென்ற ஆண்டில் மொத்தம் 219,000 விமானச் சேவைகள் இடம்பெற்றன. இந்த அளவு 2019ஆம் ஆண்டு அளவுடன் ஒப்பிடுகையில் 57.2% ஆகும்.\n\nசாங்கி விமான நிலையக் குழுமம் வெளியிட்ட ஆகப்புதிய புள்ளிவிவரங்கள் மூலம் இந்த நிலவரங்கள் தெரியவருகின்றன.\n\nகடந்த டிசம்பர் மாதம்தான் மிகவும் சுறுசுறுப்பான மாதமாக இருந்தது. சாங்கி விமான நிலையம் வழி டிசம்பரில் 4.62 மில்லியன் பயணிகள் சென்றார்கள். இது, 2019 டிசம்பர் அளவில் 72 விழுக்காட்டிற்குச் சமம்.\n\nடிசம்பர் 12ஆம் தேதி முதல் 18ஆம் தேதி வரை மில்லியனுக்கும் மேற்பட்ட பயணிகளை சாங்கி கையாண்டது. இந்த அளவு 2019ல் சராசரி வார பயணிகள் அளவில் 82% என்பது குறிப்பிடத்தக்கது.\n\nசாங்கி விமான நிலையத்தில் டிசம்பரில் 25,400 விமானச் சேவைகள் இடம்பெற்றன.\n\nஆஸ்திரேலியா, மலேசியா, இந்தோனீசியா, இந்தியா, தாய்லாந்து ஆகிய நாடுகளைச் சேர்ந்த பயணிகள்தான் சிங்கப்பூருக்குச் சென்ற ஆண்டில் அதிகம் வந்தார்கள்.\n\nதென்கிழக்கு ஆசியாவில் பயணிகள் போக்குவரத்து 2022ல் வலுவான மீட்சியைக் கண்டது.\n\nகோலாலம்பூர், பேங்காக், ஜகார்த்தா ஆகியவை சாங்கி விமானநிலையத்தின் மூன்று ஆக சுறுசுறுப்புமிக்க விமான வழித்தடங்களாக இருந்தன.\n\nசாங்கி விமான நிலையத்தின் மிக முக்கிய 10 பயணிகள் சந்தையைப் பார்க்கையில் தென் கொரியாவில் இருந்து கடந்த டிசம்பரில் இங்கு வந்த பயணிகளின் எண்ணிக்கை கொவிட்-19க்கு முந்தைய நிலையைத் தாண்டிவிட்டது.\n\nஇந்த ஆண்டின் முதல் வாரத்தில் சிங்கப்பூரை 48 நாடுகள், வட்டாரங்களில் உள்ள 143 நகர்களுடன் இணைக்கும் 5,600 விமானச் சேவைகள் இடம்பெற்றன. இது கொவிட்-19க்கு முந்தைய அளவில் 82% என்பது குறிப்பிடத்தக்கது.", "images": [{"image_url": "https://tamilmurasu.com.sg/singapore/story20230201-123396?w=825", "alt_text": "5a6517c7-35fd-4583-b951-bce9a879003b", "caption": "-"}]}
{"article_url": "https://tamilmurasu.com.sg/world/story20230201-123417", "site_title": "விளையாட்டுச் செய்திகள்", "publish_date": "2023-02-01", "content": "விளையாட்டுச் செய்திகள்\n\n01 Feb 2023 - 5:30 am\n\n2\n\nmins read\n\nஇங்கிலிஷ் எஃப்ஏ கிண்ண காற்பந்துப் போட்டியின் நான்காம் சுற்று ஆட்டத்தில் டார்பி கவுன்டியை 2-0 எனும் கோல் கணக்கில் வெஸ்ட் ஹாம் வீழ்த்தியது. படம்: ராய்ட்டர்ஸ்  -\n\nடார்பியை வீழ்த்தியது வெஸ்ட் ஹாம், காத்திருக்கிறது யுனைடெட்\n\nலண்டன்: இங்கிலிஷ் எஃப்ஏ கிண்ண காற்பந்துப் போட்டியின் நான்காம் சுற்று ஆட்டத்தில் டார்பி கவுன்டியை 2-0 எனும் கோல் கணக்கில் வெஸ்ட் ஹாம் வீழ்த்தியது. இதையடுத்து, ஐந்தாம் சுற்று ஆட்டத்தில் அது மான்செஸ்டர் யுனைடெட் குழுவைச் சந்திக்கிறது.\n\nஜெரோட் போவன், மிக்கேல் அண்டோனியோ ஆகியோர் போட்ட கோல்கள் வெஸ்ட் ஹாம் குழுவை வெற்றியின் பாதையில் கொண்டு சென்றது.\n\nஇந்திய ஹாக்கி அணி பயிற்றுவிப்பாளர் பதவி விலகல்\n\nபுதுடெல்லி: உலகக் கிண்ண ஹாக்கிப் போட்டி இந்தியாவின் ஒடிசா மாநிலத்தில் அண்மையில் நடந்து முடிந்தது. 16 அணிகள் பங்கேற்ற இந்தப் போட்டியில் பெல்ஜியம், ஜெர்மனி ஆகிய அணிகள் இறுதிப் போட்டிக்கு தகுதி பெற்றன. நேற்று நடந்த இறுதிப் போட்டியில் ஜெர்மனி அணி பெனால்டி முறைப்படி நடப்பு வெற்றியாளரான பெல்ஜியம் அணியை வென்று கிண்ணத்தைக் கைப்பற்றியது.\n\nஇப்போட்டியில் இந்திய அணி 'டி' பிரிவில் இடம்பெற்றிருந்தது. அப்பிரிவில் முதலிடம் பிடித்த இங்கிலாந்து அணி நேரடியாக காலிறுதிக்கு சென்றது. இந்திய அணி 'கிராஸ் ஓவர்' சுற்றில் நியூசிலாந்திடம் தோல்வி அடைந்ததால் அடுத்த சுற்றுக்கு முன்னேற முடியாத நிலை ஏற்பட்டது.\n\nஅதன் பிறகு, நடைபெற்ற தரநிலை ஆட்டத்தில் வெற்றி பெற்று இந்திய அணி ஒன்பதாவது இடத்தை பிடித்தது. இந்நிலையில், இந்திய அணியின் பயிற்றுவிப்பாளர் பதவியிலிருந்து கிரஹாம் ரெய்ட் விலகியுள்ளார். அவருடன் உதவிப் பயிற்றுவிப்பாளர் கிரேக் கிளார்க், குழுவின் ஆலோசகர் மிட்ச்செல் டேவிட் ஆகியோரும் பதவி விலகியுள்ளனர்.", "images": [{"image_url": "https://tamilmurasu.com.sg/world/story20230201-123417?w=825", "alt_text": "f78a64d6-1c33-47bb-9011-1629085c3f26", "caption": "இங்கிலிஷ் எஃப்ஏ கிண்ண காற்பந்துப் போட்டியின் நான்காம் சுற்று ஆட்டத்தில் டார்பி கவுன்டியை 2-0 எனும் கோல் கணக்கில் வெஸ்ட் ஹாம் வீழ்த்தியது. படம்: ராய்ட்டர்ஸ்  -"}]}
{"article_url": "https://tamilmurasu.com.sg/singapore/story20230201-123400", "site_title": "எஸ்ஐஏ மூலம் ஆக்லாந்து சென்ற ஏர் நியூசிலாந்து பயணிகள்", "publish_date": "2023-02-01", "content": "எஸ்ஐஏ மூலம் ஆக்லாந்து சென்ற ஏர் நியூசிலாந்து பயணிகள்\n\n01 Feb 2023 - 5:30 am\n\n1\n\nmins read\n\nஏர் நியூசிலாந்து விமான நிறுவனத்தின் விமானங்களில் பயணம் செய்த சுமார் 9,000 அனைத்துலகப் பயணிகள், ஆக்லாந்து விமான நிலையம் மூடப்பட்டதால் பாதிக்கப்பட்டனர். படம்: ஸ்ட்ரெய்ட்ஸ் டைம்ஸ்  -\n\nநியூசிலாந்தில் கடும் மழை காரணமாக அந்நாட்டின் ஆக்லாந்து விமான நிலையம் சென்ற வார முடிவில் மூடப்பட்டது.\n\nஏர் நியூசிலாந்து விமான நிறுவனத்தின் விமானங்களில் பயணம் செய்த சுமார் 9,000 அனைத்துலகப் பயணிகள், ஆக்லாந்து விமான நிலையம் மூடப்பட்டதால் பாதிக்கப்பட்டனர்.\n\nசிங்கப்பூரில் பாதிக்கப்பட்டவர்கள் எத்தனை பேர் என்பது தெரியவில்லை. விரக்தி அடைந்த பயணிகள் பலரும் சமூக ஊடகங்களில் மனக்குறையை, சங்கடத்தை வெளிப்படுத்தினர்.\n\nஅதேவேளையில், விமானங்களில் பயணிகளைக் கொண்டு செல்ல 24 மணி நேரமும் ஏர் நியூசிலாந்து செயல்பட்டது.\n\nசிங்கப்பூரில் அந்த நிறுவனம் சிங்கப்பூர் ஏர்லைன்ஸ் (எஸ்ஐஏ) நிறுவனத்துடன் சேர்ந்து செயல்பட்டு ஆக்லாந்து செல்லும் எஸ்ஐஏ விமானத்தைப் பெரிய விமானமாக மாற்றி விடும்படி கேட்டுக்கொண்டது.\n\nஅந்த விமானம் நேற்று இரவு 10.25 மணிக்குப் புறப்பட்டது.\n\nஏர் நியூசிலாந்து நிறுவனத்தின் வாடிக்கையாளர், விற்பனைத் துறை தலைமை அதிகாரி லீன் ஜெராட்டி இதன் தொடர்பில் அறிக்கை வெளியிட்டார்.\n\nசிங்கப்பூருக்கு வருகின்ற, இங்கிருந்து செல்கின்ற ஏர் நியூசிலாந்து பயணிகளுக்காக ஏறக்குறைய 200 இருக்கைகளை எஸ்ஐஏ அதிகப்படுத்தி இருப்பதாக அவர் தெரிவித்தார்.", "images": [{"image_url": "https://tamilmurasu.com.sg/singapore/story20230201-123400?w=825", "alt_text": "2b7b4b0a-f1b9-4b31-9f60-eae60fe6fe9e", "caption": "ஏர் நியூசிலாந்து விமான நிறுவனத்தின் விமானங்களில் பயணம் செய்த சுமார் 9,000 அனைத்துலகப் பயணிகள், ஆக்லாந்து விமான நிலையம் மூடப்பட்டதால் பாதிக்கப்பட்டனர். படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/tamilnadu/story20230201-123406", "site_title": "கஞ்சா விற்ற இருவருக்கு 12 ஆண்டு சிறைத் தண்டனை", "publish_date": "2023-02-01", "content": "கஞ்சா விற்ற இருவருக்கு 12 ஆண்டு சிறைத் தண்டனை\n\n01 Feb 2023 - 5:30 am\n\n1\n\nmins read\n\nசென்னை மாத­வ­ரத்­தில் கல்­லூரி அருகே கஞ்சா விற்ற இரு­வ­ருக்­குத் தலா 12 ஆண்­டு­கள் சிறைத் தண்­ட­னை­யும் மொத்­த­மாக 4 லட்­சத்து 60,000 ரூபாய் அப­ரா­த­மும் விதித்து சென்னை போதைப் பொருள் கடத்­தல் தடுப்பு சிறப்பு நீதி­மன்ற நீதி­பதி சி.திரு­ம­கள் தீர்ப்­ப­ளித்­துள்­ளார். படம்: பிக்ஸாபே  -\n\nசென்னை: சென்னை மாத­வ­ரத்­தில் கல்­லூரி அருகே கஞ்சா விற்ற இரு­வ­ருக்­குத் தலா 12 ஆண்­டு­கள் சிறைத் தண்­ட­னை­யும் மொத்­த­மாக 4 லட்­சத்து 60,000 ரூபாய் அப­ரா­த­மும் விதித்து சென்னை போதைப் பொருள் கடத்­தல் தடுப்பு சிறப்பு நீதி­மன்ற நீதி­பதி சி.திரு­ம­கள் தீர்ப்­ப­ளித்­துள்­ளார்.\n\nகடந்த 2019ஆம் ஆண்­டில் தேனி மாவட்­டம், கம்­பத்­தைச் சேர்ந்த கோட்­டை­சாமி, சென்னை சத்யா நக­ரைச் சேர்ந்த உதய குமார் ஆகிய இரு­வ­ரும் 40 கிலோ கஞ்­சாவை 50 கிராம் பொட்­ட­லங்­க­ளா­கத் தயா­ரித்து இரு மூட்­டை­களில் ஆட்­டோ­வில் பதுக்கி வைத்­துக்­கொண்டு விற்­பனை செய்­தபோது காவ­லர்­க­ளி­டம் பிடி­பட்­ட­னர்.\n\nகோட்­டை­சாமி, உத­ய­கு­மார் ஆகி­யோர் கைதான நிலை­யில், அது­தொ­டர்­பான வழக்கு விசா­ர­ணைக்கு வந்­த­போது, நீதி­பதி இவ்­வாறு தீர்­ப்ப­ளித்­தார்.", "images": [{"image_url": "https://tamilmurasu.com.sg/tamilnadu/story20230201-123406?w=825", "alt_text": "355db147-874f-43d7-89d0-4ae2e39257ee", "caption": "சென்னை மாத­வ­ரத்­தில் கல்­லூரி அருகே கஞ்சா விற்ற இரு­வ­ருக்­குத் தலா 12 ஆண்­டு­கள் சிறைத் தண்­ட­னை­யும் மொத்­த­மாக 4 லட்­சத்து 60,000 ரூபாய் அப­ரா­த­மும் விதித்து சென்னை போதைப் பொருள் கடத்­தல் தடுப்பு சிறப்பு நீதி­மன்ற நீதி­பதி சி.திரு­ம­கள் தீர்ப்­ப­ளித்­துள்­ளார். படம்: பிக்ஸாபே  -"}]}
{"article_url": "https://tamilmurasu.com.sg/india/story20230201-123414", "site_title": "34 பில்லியன் டாலரை இழந்தார் அதானி", "publish_date": "2023-02-01", "content": "34 பில்லியன் டாலரை இழந்தார் அதானி\n\n01 Feb 2023 - 5:30 am\n\n1\n\nmins read\n\nஅதானி குழும நிறு­வ­னங்­கள் வெளி­யிட்ட புதிய பங்­கு­க­ளுக்கு எதிர்­பார்த்த அளவு வர­வேற்பு கிடைக்­க­வில்லை. குறை­வான விலைக்கு அப்­பங்­கு­கள் விற்­கப்­பட்­ட­போ­தும் முத­லீட்­டா­ளர்­கள் அவற்றை வாங்­கு­வ­தில் ஆர்­வம் காட்­ட­வில்லை. படம்: ராய்ட்டர்ஸ்  -\n\nமும்பை: ஹிண்­டென்­பர்க் நிறு­வ­னத்­தின் ஆய்­வ­றிக்கை வெளி­யா­னதை அடுத்து அதானி குழும நிறு­வ­னங்­கள் கடும் நெருக்­க­டி­களைச் சந்­தித்து வரு­கின்­றன. இந்­தி­யப் பங்­குச் சந்­தை­யில் அதானி நிறு­வ­னத்­தின் பங்­கு­களின் மதிப்பு கடு­மை­யா­கச் சரிந்­துள்­ளன.\n\nஇதன் எதி­ரொ­லி­யாக உல­கப் பணக்­கா­ரர்­கள் வரி­சை­யில் அதானி 11ஆவது இடத்­துக்­குத் தள்­ளப்­பட்­டுள்­ளார்.\n\nஇது­வரை 'புளூம்­பெர்க் பில்­லி­ய­னர்ஸ்' குறி­யீட்­டில் நான்­காம் இடத்­தில் இருந்து வந்த அவ­ரது சொத்து மதிப்­பா­னது 84.4 பில்­லி­யன் அமெ­ரிக்க டால­ராக உள்­ளது. ஹிண்­டென்­பர்க் ஆய்­வ­றிக்கை ஏற்­ப­டுத்­திய சல­ச­லப்­பால் அதானி தமது சொத்து மதிப்­பில் 34 பில்­லி­யன் டாலரை இழந்தார்.\n\nஇந்­தி­யா­வின் மற்­றொரு முன்­னணி தொழி­ல­தி­ப­ரான முகேஷ் அம்­பா­னி­யின் சொத்து மதிப்பு 82.2 பில்­லி­யன் டால­ரா­கும்.\n\nஇதற்­கி­டையே அதானி குழும நிறு­வ­னங்­கள் வெளி­யிட்ட புதிய பங்­கு­க­ளுக்கு எதிர்­பார்த்த அளவு வர­வேற்பு கிடைக்­க­வில்லை. குறை­வான விலைக்கு அப்­பங்­கு­கள் விற்­கப்­பட்­ட­போ­தும் முத­லீட்­டா­ளர்­கள் அவற்றை வாங்­கு­வ­தில் ஆர்­வம் காட்­ட­வில்லை.\n\nஇந்­நி­லை­யில், ஹிண்­டென்­பர்க் ஆய்­வ­றிக்­கை­யில் எழுப்­பப்­பட்ட 88 கேள்­வி­களில் பெரும்­பா­லா­ன­வற்­றுக்கு தங்­க­ளது நிறு­வ­னங்­க­ளின் ஆண்­ட­றிக்கை மூலம் உரிய பதில்­கள் அளிக்­கப்­பட்­டுள்­ள­தாக அதானி குழும தலைமை நிதி அதி­காரி தெரி­வித்­துள்­ளார்.\n\nஇதற்­கி­டையே தேசி­ய­வா­தம் என்ற போர்­வை­யில் அதானி குழமத்­தால் மோச­டி­களை மறைத்­து­விட இய­லாது என ஹிண்­டென்­பர்க் நிறு­வ­னம் தெரி­வித்­துள்­ளது.", "images": [{"image_url": "https://tamilmurasu.com.sg/india/story20230201-123414?w=825", "alt_text": "83426f02-20b9-4fe4-94cd-a41f1a38ce72", "caption": "அதானி குழும நிறு­வ­னங்­கள் வெளி­யிட்ட புதிய பங்­கு­க­ளுக்கு எதிர்­பார்த்த அளவு வர­வேற்பு கிடைக்­க­வில்லை. குறை­வான விலைக்கு அப்­பங்­கு­கள் விற்­கப்­பட்­ட­போ­தும் முத­லீட்­டா­ளர்­கள் அவற்றை வாங்­கு­வ­தில் ஆர்­வம் காட்­ட­வில்லை. படம்: ராய்ட்டர்ஸ்  -"}]}
{"article_url": "https://tamilmurasu.com.sg/tamilnadu/story20230201-123403", "site_title": "370 கிலோ காரை தூக்கியபடி நடந்து இரும்பு மனிதர் சாதனை", "publish_date": "2023-02-01", "content": "370 கிலோ காரை தூக்கியபடி நடந்து இரும்பு மனிதர் சாதனை\n\n01 Feb 2023 - 5:30 am\n\n1\n\nmins read\n\n-\n\nநாகர்­கோ­வில்: கன்­னி­யா­கு­மரி மாவட்­டம், நாகர்­கோ­விலை அடுத்த தாம­ரைக்­குட்­டி­வி­ளத் தைச் சேர்ந்­த­வர் கண்­ணன், 39. தமிழ்­நாட்­டின் இரும்பு மனி­தர் என்று அழைக்­கப்­படும் இவர், 370 கிலோ எடைகொண்ட காரை 25 மீட்­டர் தூரம் வரை தூக்­கி­ய­படி நடந்துசென்று பார்வையாளர்­களை அச­ர­வைத்­தார்.\n\nநாகர்­கோ­யில் அண்ணா விளை­யாட்டு அரங்­கத்­தில் நடை­பெற்ற இந்த சாதனை நிகழ்ச்சி யைத் தகவல் தொழில்நுட்பத் துறை அமைச்­சர் மனோ தங்­க­ராஜ் தொடங்கிவைத்­தார்.\n\nஉடற்­கட்­டுப் பயிற்­சி­யா­ள­ராக இருந்து வரும் கண்­ணன், தனது 90 கிலோ எடை­யைப்போல் நான்கு மடங்குக்கும் மேலான எடை கொண்ட காரை தூக்­கிக் கொண்டு 'யோக் வாக்' முறைப்­படி நடந்து சென்றார்.\n\nஅப்போது அவரை நண்பர் களும் பொதுமக்களும் கைதட்டி உற்சாகப்படுத்தினர்.\n\nகண்ணனின் சாதனையை நேரில் பார்­வை­யிட்ட 'சோழன் புக் ஆப் ரெக்கார்ட்ஸ்' நிறு­வன நிர்­வா­கி­கள், அவ­ருக்கு உலகச் சாதனை சான்­றி­தழ், பதக்­கத்தை வழங்­கி­னர்.\n\nபஞ்­சாப்­பில் கடந்த 2020ஆம் ஆண்டு நடை­பெற்ற இரும்பு மனி­தன் போட்­டி­யில் கலந்து கொண்டு மூன்­றா­வது இடம்­பிடித்­த கண்ணன், ஏற்­கெ­னவே 13.5 டன் எடை கொண்ட லாரியை 111 மீட்­டர் தூரத்­திற்கு இழுத்­துச் சென்று தேசிய அள­வில் சாதனை படைத்­துள்­ளார்.\n\nஏற்­கெ­னவே அமெ­ரிக்­காவைச் சேர்ந்த 155 கிலோ கொண்ட ஆடவர் ஒரு­வர் 435 கிலோ காரை 25 மீட்­டர் தூக்கி நடந்து சென்று சாதனை படைத்­துள்­ளார்.", "images": [{"image_url": "https://tamilmurasu.com.sg/tamilnadu/story20230201-123403?w=825", "alt_text": "e86c28bb-d91d-4106-8484-7569c4e972a1", "caption": "-"}]}
{"article_url": "https://tamilmurasu.com.sg/tamilnadu/story20230201-123402", "site_title": "பல நாடுகளின் பிரதிநிதிகள் பங்கேற்பு; ஆளில்லா வானூர்தி மூன்று நாள் பறக்கத் தடை சென்னையில் தொடங்கியது ஜி-20 கல்வியாளர்கள் மாநாடு", "publish_date": "2023-02-01", "content": "பல நாடுகளின் பிரதிநிதிகள் பங்கேற்பு; ஆளில்லா வானூர்தி மூன்று நாள் பறக்கத் தடை சென்னையில் தொடங்கியது ஜி-20 கல்வியாளர்கள் மாநாடு\n\n01 Feb 2023 - 5:30 am\n\n2\n\nmins read\n\nநாட்­டின் கல்வி வளர்ச்சி குறித்­தும் படிப்பை பாதி­யோடு நிறுத்திவிடு­வ­தைக் குறைப்­பது குறித்­தும் இந்த மூன்று நாள் மாநாட்­டில் ஆலோ­சனை நடத்த திட்­ட­மி­டப்­பட்­டுள்­ள­தாக தக­வல் கள் தெரி­விக்­கின்­றன. படம்: ராய்ட்டர்ஸ்  -\n\nசென்னை: உலக நாடு­கள் அங் கம் வகிக்­கும் ஜி-20 மாநாட்­டுக்கு இம்­முறை இந்­தியா தலைமை ஏற்­றுள்­ளது. இந்த மாநாட்­டின் ஓர் அங்­க­மாக, சென்­னை­யில் ஜி-20 கல்­வி­யா­ளர்­கள் மாநாடு நேற்று தொடங்­கி­யது.\n\nமூன்று நாள்­க­ளுக்கு நடை­பெற உள்ள இம்­மா­நாட்­டில் ஜி-20 அமைப்­பில் உள்ள 20 நாடு­களில் 16க்கும் மேற்­பட்ட நாடு­க­ளின் பிர­தி­நி­தி­கள் பங்­கேற்று தங்­கள் நாட்­டுக் கல்­விக் கொள்­கை­கள் குறித்த தக­வல்­க­ளைப் பகிர்ந்து கொள்ள உள்­ள­னர்.\n\nசென்னை ஐஐடி ஆராய்ச்­சிப் பூங்கா வளா­கத்­தில் \"கல்­வி­யில் மின்னிலக்கத் தொழில்­நுட்­பத்­தின் பங்கு'' என்ற தலைப்­பில் கருத் தரங்­கம் நடை­பெற்­றது.\n\nஇதில், மாநி­லம் முழு­வ­தும் இருந்து 200 மாண­வர்­களும் சென்னை ஐஐ­டி­யில் பயி­லும் 100 மாண­வர்­களும் கலந்­து­கொண்ட னர்.\n\nநாட்­டின் கல்வி வளர்ச்சி குறித்­தும் படிப்பை பாதி­யோடு நிறுத்திவிடு­வ­தைக் குறைப்­பது குறித்­தும் இந்த மூன்று நாள் மாநாட்­டில் ஆலோ­சனை நடத்த திட்­ட­மி­டப்­பட்­டுள்­ள­தாக தக­வல் கள் தெரி­விக்­கின்­றன.\n\nஜி-20 கல்­வி­யா­ளர்­கள் மாநாட்­டில் சென்னை ஐஐடி இயக்­கு­நர் காம­கோடி பேசி­ய­போது, \"ஆஸ்­தி­ரே­லியா, சீனா, நெதர்­லாந்து ஆகிய நாடு­கள் 'டிஜிட்­டல்' கல்­வி­யில் சிறந்து விளங்­கு­கின்­றன.\n\n\"பிரான்ஸ் நாட்­டில் ஆங்­கி­லம் வழி பாடங்­க­ளைப் போதித்­தா­லும் பிரான்ஸ் மொழி பெயர்ப்­புக் கரு­வி­களும் பயன்­ப­டுத்­தப்­ப­டு­கின்­றன. இதற்­காக அந்­நாடு பெரும் தொகையை செல­வ­ழித்து வரு­கிறது,\" எனக் குறிப்­பிட்­டார்.\n\nதொடர்ந்து பேசிய அவர், சீனா, நெதர்­லாந்து, பிரான்ஸ், ஆஸ்­தி­ரே­லியா போன்ற நாடு­கள் மெய்­நி­கர் வகுப்­ப­றை­களை அதிக அள­வில் உரு­வாக்கி வரு­வ­தா­க­வும் தொழில்­நுட்ப வளர்ச்சி கார­ண­மாக அந்த நாடு­களில் அனை­வ­ருக்­கும் கல்வி தங்கு தடை இன்றி வழங்­கப்­ப­டு­வ­தாக வும் கூறி­னார்.\n\n\"தென்ஆப்­பி­ரிக்கா, மொரி சியஸ் போன்ற நாடு­களும் தங்க ளது கல்­விக் கட்­ட­மைப்­பு­களை மேம்­ப­டுத்த தீவி­ரம் காட்டி வரு­கின்­றன.\n\n\"20,000க்கும் அதி­க­மான உயர்­கல்வி பாடத்­திட்­டங்­க­ளைக் கொண்­டுள்ள சீனா, உயர் கல்வி படிக்­கும் தள­மாக மாறி வரு­கிறது.\n\n\"அதே­போல், நெதர்­லாந்து மென்­பொ­ருள் கல்­விக்கு அதிக முக்­கி­யத்­து­வம் தந்து வரு­கிறது.\n\n\"பல்­வேறு உயர் கல்வி நிறு வனங்­களை உரு­வாக்கி வரும் இந்­தியா, தொழில்­நுட்­பக் கல்வி மைய­மா­க­வும் மாறி உள்­ளது.\n\n\"புதிய கல்­விக் கொள்கை மூலம் அனை­வ­ருக்­கும் சம­மான, தர­மான கல்­வியை இந்­தியா கொடுத்து வரு­கிறது,'' என்­றார்.\n\nஇத­னி­டையே, கல்வியாளர்கள் மாநாட்டை ஒட்டி, ­ சென்­னை­யில் ஆளில்லா வானூர்­தி­கள் எதுவும் மூன்று நாள்களுக்கு பறக்கக் கூடாது என தடை விதிக்­கப்­பட்­டுள்­ள­தாக சென்னை காவல்­துறை வெளி­யிட்­டுள்ள செய்­திக்­கு­றிப்­பில் கூறப்­பட்­டுள்­ளது.", "images": [{"image_url": "https://tamilmurasu.com.sg/tamilnadu/story20230201-123402?w=825", "alt_text": "dd3e16cd-4ea2-44bc-96ef-b43ad0f87a16", "caption": "நாட்­டின் கல்வி வளர்ச்சி குறித்­தும் படிப்பை பாதி­யோடு நிறுத்திவிடு­வ­தைக் குறைப்­பது குறித்­தும் இந்த மூன்று நாள் மாநாட்­டில் ஆலோ­சனை நடத்த திட்­ட­மி­டப்­பட்­டுள்­ள­தாக தக­வல் கள் தெரி­விக்­கின்­றன. படம்: ராய்ட்டர்ஸ்  -"}]}
{"article_url": "https://tamilmurasu.com.sg/tamilnadu/story20230201-123401", "site_title": "ஈரோடு இடைத்தோ்தலுக்கான வேட்புமனுத் தாக்கல் ஆரம்பம்", "publish_date": "2023-02-01", "content": "ஈரோடு இடைத்தோ்தலுக்கான வேட்புமனுத் தாக்கல் ஆரம்பம்\n\n01 Feb 2023 - 5:30 am\n\n1\n\nmins read\n\nஈரோடு: ஈரோடு கிழக்­குத் தொகுதி இடைத்­தோ்­த­லுக்­கான வேட்­பு­ம­னுத் தாக்­கல் நேற்று செவ்­வாய்க்­கி­ழமை தொடங்­கி­யது.\n\nகாங்­கி­ரஸ் சட்­டப்­பே­ரவை உறுப்­பினா் திரு­ம­கன் ஈவெரா மறை­வைத் தொடா்ந்து காலி­யான ஈரோடு தொகு­திக்கு இம்மாதம் 27ஆம் தேதி இடைத்­தோ்­தல் நடை­பெ­று­கிறது.\n\nஇந்த இடைத்­தோ்­த­லில் திமுக கூட்­டணி சார்­பில் காங் கிரஸ் வேட்­பா­ளர் ஈவி­கே­எஸ் இளங்­கோ­வன் போட்­டி­யி­டு­கி­றார். அம்மா மக்­கள் முன்­னேற்ற கழ­கம் சார்­பில் சிவப்­பி­ர­சாத், தேமு­திக சார்­பில் ஆனந்த், நாம் தமி­ழர் கட்சி சார்­பில் மேனகா ஆகி­யோர் வேட்­பா­ள­ராக அறி­விக்­கப்­பட்­டுள்­ள­னர்.\n\nஆனால், அதி­மு­க­வில் பழனி சாமி, பன்­னீர்­செல்­வம் ஆகிய இருதரப்­பி­ன­ரும் தனித்­த­னி­யா கப் போட்­டி­யி­டு­வ­தாக அறி­வித்­தி­ருந்தாலும் இது­வரை வேட்­பா­ளரை தேர்வு செய்­யா­மல் உள்­ள­தால் குழப்­பம் நீடிக்­கிறது.\n\nஆங்­காங்கே பிர­சா­ரங்­களும் தீவி­ர­மாக நடை­பெற்று வரும் நிலை­யில், இடைத்­தேர்­த­லுக்­கான வேட்பு மனுத்­தாக்­கல் நேற்று தொடங்­கி­யது.\n\nஇத­னி­டையே, ஈரோட்­டில் எடப்­பாடி அணி­யி­னர் ஆலோசனை நடத்­தி­னர். தங்­க­ளுக்கு இரட்டை இலைச் சின்­னம் கிடைக்­கா­விட்­டால் சுயேச்சையாகப் போட்­டி­யிடு­வது குறித்து பேசப்­பட்­ட­தா­கத் தெரி­கிறது.\n\nபிப்­ர­வரி 4ஆம் தேதி அதி­முக வேட்­பா­ளரை அறி­விக்­க­வும் முடிவு செய்­துள்­ள­தா­கக் கூறப்­ப­டு­கிறது.\n\nஇந்­நி­லை­யில், அதி­முக பொதுச் செய­லா­ளர் விவ­கா­ரம் தொடர்­பில் உச்ச நீதி­மன்­றத்­தில் வி.கே. சசி­கலா கேவி­யட் மனுத்­தாக்­கல் செய்­துள்­ளார். இந்த விவ­கா­ரம் தொடர்­பாக மேல்­மு­றை­யீடு செய்­துள்ள நிலை­யில், தனது கருத்­தை­யும் கேட்­க­வேண்­டும் என 'அதி­முக பொதுச்­செ­ய­லா­ளர்' எனக் குறிப்­பிட்டு அவர் கேவி­யட் மனுத்­தாக்­கல் செய்­தி­ருப்­பது புது திருப்­பத்தை ஏற்­ப­டுத்தியுள்­ளது.", "images": []}
{"article_url": "https://tamilmurasu.com.sg/singapore/story20230201-123398", "site_title": "பிள்ளைகள் அளவுக்கு அதிக நேரம் திரையைப் பார்த்தபடி இருந்தால் ஆபத்து: எச்சரிக்கும் ஆய்வு", "publish_date": "2023-02-01", "content": "பிள்ளைகள் அளவுக்கு அதிக நேரம் திரையைப் பார்த்தபடி இருந்தால் ஆபத்து: எச்சரிக்கும் ஆய்வு\n\n01 Feb 2023 - 5:30 am\n\n1\n\nmins read\n\n-\n\nஇளம் பிள்ளைகள் அதிக நேரம் தொடுதிரைச் சாதனங்களைப் பார்த்தபடியே பொழுதைக் கழித்தால் மூளையின் செயல்பாடுகள் மங்கும். பிறகு பல பிரச்சினைகள் ஏற்படும். எதிர்காலத்தில் கல்வி கற்கும் ஆற்றல் குறையும் என்று ஒரு புதிய ஆய்வு எச்சரித்துள்ளது.\n\nஅந்த ஆய்வு, 506 குழந்தை களை உள்ளடக்கி நடத்தப்பட்டது. அளவுக்கு அதிக நேரம் கைப்பேசி முதலான தொடுதிரைச் சாதனங்களைப் பார்த்தபடியே இருந்த குழந்தைகளிடம் மூளை செயலாற்றல் குறைகிறது என்பது தெரியவந்துள்ளது.\n\nஅதிக நேரம் பார்க்க பார்க்க அதற்குத் தகுந்தாற்போல் மூளையின் செயல்பாடுகள் மேலும் பாதிக்கப்படும். இத்தகைய பிள்ளைகளிடம் அறிவாற்றல் பாதிப்பு அதிகம் ஏற்படுகிறது.\n\nஅத்தகைய பாதிப்புகள் ஒரு குழந்தை எட்டு வயதை எட்டிய பிறகும் தொடர்கிறது என்று அந்த ஆய்வு கூறுகிறது.\n\nசிங்கப்பூர் தேசிய பல்கலைக்கழகம், சிங்கப்பூர் மருந்தக அறிவியல் பயிலகம், தேசிய கல்விக் கழகம், கேகே மகளிர், சிறார் மருத்துவமனை, மெக்கில் பல்கலைக்கழகம், ஹார்வர்ட் மருத்துவப் பள்ளி ஆகியவற்றைச் சேர்ந்த ஆய்வாளர்கள் அந்த ஆய்வை நடத்தினார்கள்.\n\nஆய்வு முடிவுகள் 'ஜாமா பிடியாட்ரிக்ஸ்' என்ற மருத்துவ சஞ்சிகையில் வெளியிடப்பட்டது.", "images": [{"image_url": "https://tamilmurasu.com.sg/singapore/story20230201-123398?w=825", "alt_text": "3e4d86c5-e912-4d6e-b247-60ca2d279b15", "caption": "-"}]}
{"article_url": "https://tamilmurasu.com.sg/world/story20230201-123420", "site_title": "விழுந்து நொறுங்கிய விமானம்: விமானி பலி", "publish_date": "2023-02-01", "content": "விழுந்து நொறுங்கிய விமானம்: விமானி பலி\n\n01 Feb 2023 - 5:30 am\n\n1\n\nmins read\n\nவிழுந்து நொறுங்கிய விமானம் ரஷ்யாவில் தயாரிக்கப்பட்ட சுக்கோய் எஸ்யு-22 ரக விமானம் என்று வியட்னாமிய ராணுவம் தெரிவித்தது. படம்: ஏஎஃப்பி  -\n\nஹனோய்: வியட்னாமின் வடக்குப் பகுதியில் பயிற்சியில் ஈடுபட்டுக்கொண்டிருந்த அந்நாட்டின் ஆகாயப் படை விமானம் விழுந்து நொறுங்கியது. இதில் விமானி ஒருவர் மரணம் அடைந்தார்.\n\nவிழுந்து நொறுங்கிய விமானம் ரஷ்யாவில் தயாரிக்கப்பட்ட சுக்கோய் எஸ்யு-22 ரக விமானம் என்று வியட்னாமிய ராணுவம் தெரிவித்தது.\n\nமலைகளுக்கு மிக அருகில் இருந்த ராணுவ விமான நிலையத்தில் இச்சம்பவம் நிகழ்ந்ததாகத் தெரிவிக்கப்பட்டது.\n\nநடக்கக்கூடாதது நடக்கப்போகிறது என்று தெரிந்ததும் வான்குடையைப் பயன்படுத்தி விமானத்திலிருந்து வெளியேறிவிடுமாறு விமானிக்கு உத்தரவிடப்பட்டதாக வியட்னாமிய ராணுவம் தெரிவித்தது.\n\nஆனால் அதை அவர் செவிமடுக்காமல் விமானத்தை எப்படியாவது காப்பாற்ற முயன்றதாக அறியப்படுகிறது.\n\nவிமானம் விழுந்து நொறுங்கியதற்கான காரணம் தெரிவிக்கப்படவில்லை.", "images": [{"image_url": "https://tamilmurasu.com.sg/world/story20230201-123420?w=825", "alt_text": "ff1d4fe8-d928-4ceb-a4dd-082858066cf3", "caption": "விழுந்து நொறுங்கிய விமானம் ரஷ்யாவில் தயாரிக்கப்பட்ட சுக்கோய் எஸ்யு-22 ரக விமானம் என்று வியட்னாமிய ராணுவம் தெரிவித்தது. படம்: ஏஎஃப்பி  -"}]}
{"article_url": "https://tamilmurasu.com.sg/world/story20230201-123421", "site_title": "ஹல்க் ஹோகனின் உடலின் கீழ்ப்பகுதியில் உணர்வில்லை", "publish_date": "2023-02-01", "content": "ஹல்க் ஹோகனின் உடலின் கீழ்ப்பகுதியில் உணர்வில்லை\n\n01 Feb 2023 - 5:30 am\n\n1\n\nmins read\n\n-\n\nநியூயார்க்: 1980களில் டபிள்யூ­\n\nட­பிள்­யூஎஃப் மல்­யுத்­தப் போட்­டி­யில் சக்­கை­போடு போட்டு ரசி­கர்­கள் பல­ரின் மன­தைக் கொள்ளை­ கொண்ட ஹல்க் ஹோக­னுக்கு (படம்) முது­கில் அறு­வைச் சிகிச்சை நடத்­தப்­பட்­டதை அடுத்து அவ­ரது உட­லின் கீழ்ப்­\n\nப­கு­தி­யில் உணர்ச்சி இல்­லா­மல் போய்­விட்­ட­தா­கக் கூறப்­ப­டு­கிறது.\n\n69 வயது ஹோக­னின் இயற்­பெ­யர் டெரி ஜீன் பொலியா. தமது கால்­களில் உணர்ச்­சி­யில்­லா­மல் போய்­விட்­டதை வெளியே காட்­டிக்­கொள்­ளா­மல் இருக்க அவர் ஊன்­று­கோல் பயன்­ப­டுத்தி நடப்­ப­தாக சக மல்­யுத்த வீரர் கர்ட் எங்­கல் கூறி­னார்.", "images": [{"image_url": "https://tamilmurasu.com.sg/world/story20230201-123421?w=825", "alt_text": "2399b973-c8a7-46e6-a9e5-8f8614c48c64", "caption": "-"}]}
{"article_url": "https://tamilmurasu.com.sg/singapore/story20230201-123395", "site_title": "கூட்டுரிமை, வீவக வீட்டு வாடகை உயர்வு", "publish_date": "2023-02-01", "content": "கூட்டுரிமை, வீவக வீட்டு வாடகை உயர்வு\n\n01 Feb 2023 - 5:30 am\n\n2\n\nmins read\n\nஇந்த ஆண்டில் வாடகை வீடுகளின் எண்ணிக்கை கூடும் என எதிர் பார்க்கப்படுவதால் வாடகைதாரர்களுக்குக் கொஞ்சம் சுமை குறையும் என்று சில பகுப்பாய்வாளர்கள் கணிக்கிறார்கள். படம்: ஸ்ட்ரெய்ட்ஸ் டைம்ஸ்  -\n\nவீடமைப்பு வளர்ச்சிக் கழக அடுக்குமாடி வீடுகள், கூட்டுரிமை வீடுகள் ஆகியவற்றுக்கான வாடகை கடந்த டிசம்பரில் தொடர்ந்து அதிகரித்தது.\n\nவீட்டு உரிமையாளர்களுக்கு 2022 அனுகூலமான ஆண்டாக முடிவடைந்து இருக்கிறது.\n\nஎன்றாலும், இந்த ஆண்டில் வாடகை வீடுகளின் எண்ணிக்கை கூடும் என எதிர் பார்க்கப்படுவதால் வாடகைதாரர்களுக்குக் கொஞ்சம் சுமை குறையும் என்று சில பகுப்பாய்வாளர்கள் கணிக்கிறார்கள்.\n\nகூட்டுரிமை வீட்டின் வாடகை நவம்பரில் 2.8% அதிகரித்தது. இந்த அதிகரிப்பு டிசம்பரில் 3% ஆக இருந்தது. மத்திய சிங்கப்பூரில் அமைந்துள்ள வீடுகளுக்கான வாடகை 3.9% கூடியதாக 99.co, எஸ்ஆர்எக்ஸ் சொத்துச் சந்தை இணையவாசல்கள் மூலம் தெரியவருகிறது.\n\nவீவக வீட்டு வாடகை கடந்த நவம்பரில் 2.5% கூடியது. இந்த அதிகரிப்பு டிசம்பரில் 2.8% ஆக இருந்தது. கூட்டுரிமை வீடுகளின் வாடகை தொடர்ந்து 24வது மாதமாக அதிகரித்து வந்துள்ளது. வீவக வீட்டு வாடகை தொடர்ந்து 30 மாதங்களாகக் கூடி இருக்கிறது.\n\nஒட்டுமொத்தமாகப் பார்க்கையில், சென்ற ஆண்டில் கூட்டுரிமை வீடுகளின் வாடகை 34.4% அதிகரித்து இருக்கிறது. அதேநேரத்தில் வீவக வாடகை 28.5% கூடி இருக்கிறது.\n\nவீடுகளின் வாடகை இந்த ஆண்டில் அவ்வளவாகக் குறையாது என்றே எதிர்பார்க்கப்படுகிறது. இருந்தாலும்கூட வாடகை வீடுகளின் எண்ணிக்கை அதிகரிக்கும் என்பதால் சிலருக்கு அது அனுகூலமாக இருக்கலாம் என்று எதிர்பார்க்கப்படுகிறது.\n\nகட்டுமானத் தொழில்துறை கொவிட்-19 தொற்றுக்குப் பிறகு சீராக மீட்சி கண்டு வருகிறது. இந்தச் சூழலில் கட்டி முடிக்கப்படும் வீடுகளின் எண்ணிக்கை அதிகமாக இருக்கும்.\n\nஇதன் விளைவாக வாட கைக்குக் கிடைக்கும் வீடுகளின் எண்ணிக்கை கூடுவதற்கான வாய்ப்புகள் உள்ளன என்று சொத்துத் துறை பகுப்பாய்வாளர்கள் சிலர் கூறுகிறார்கள்.\n\nஏறக்குறைய 15,000 வீவக வீடுகளைப் பொறுத்தவரை அவற்றின் குறைந்தபட்ச ஐந்தாண்டு குடியிருப்புக் காலம் இந்த ஆண்டில் நிறைவடையும் என்று எதிர்பார்க்கப்படுகிறது.\n\nஆகையால், இந்த வீடுகளின் உரிமையாளர்கள் தங்கள் வீடுகளை வாடகைக்கு விடமுடியும் என்று ஒன் குளோபல் குருப் என்ற நிறுவனத்தின் மூத்த பகுப்பாய்வாளர் மோகன் சுந்தரசேகரன் கூறினார்.\n\nஇந்த ஆண்டில் சுமார் 20,000 பிடிஓ வீடுகள் கட்டி முடிக்கப்படு மென எதிர்பார்க்கப்படுகிறது.\n\nஇதன் காரணமாகவும் வாடகை வீடுகள் அதிகமாகும் என்பதால் வாடகை படிப்படியாகக் குறைவதற்கான வாய்ப்பு இருக்கிறது என்று அவர் மேலும் கூறினார். இது ஒருபுறம் இருக்க, சுமார் 9,500 கூட்டுரிமை வீடுகள் 2022ல் கட்டி முடிக்கப்பட்டன என்றாரவர்.", "images": [{"image_url": "https://tamilmurasu.com.sg/singapore/story20230201-123395?w=825", "alt_text": "ae58431c-5ac7-49cd-9944-9bd7ace32578", "caption": "இந்த ஆண்டில் வாடகை வீடுகளின் எண்ணிக்கை கூடும் என எதிர் பார்க்கப்படுவதால் வாடகைதாரர்களுக்குக் கொஞ்சம் சுமை குறையும் என்று சில பகுப்பாய்வாளர்கள் கணிக்கிறார்கள். படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/tamilnadu/story20230201-123408", "site_title": "﻿﻿﻿﻿செய்திக்கொத்து", "publish_date": "2023-02-01", "content": "﻿﻿﻿﻿செய்திக்கொத்து\n\n01 Feb 2023 - 5:30 am\n\n2\n\nmins read\n\n-\n\nமேயர் பிரியா: 358 இடங்களில் புதிய நவீன கழிவறைகள்\n\nசென்னை: \"சென்னை மாநகராட்சி முழுவதும் கழிவறைகளைக் கட்டுவதற்கு தொடர்ந்து முயற்சி செய்து வருகிறோம். சென்னையில் 358 இடங்களில் புதிதாக நவீன கழிவறைகளும் சிறுநீர் கழிப்பிடங்களும் அமைக்கப்பட்டு வருகின்றன. படிப்படியாக, மாநகராட்சி முழுவதும் கிடைக்கப்பெறும் இடங்களில் கழிவறைகள் அமைக்கப்பட உள்ளன. சென்னையில் சிதிலமடைந்த நிலையில் உள்ள நவீன கழிவறைகளைக் கட்டிக் கொடுத்த நிறுவனங்களை அழைத்து மீண்டும் அவற்றைச் சரிசெய்யும்படி கூறியதை அடுத்து, 37 இடங்களில் உள்ள கழிவறைகள் சீர்செய்யப்பட்டுள்ளன,\" என்று சென்னை மாநகராட்சி மேயர் பிரியா தெரிவித்துள்ளார்.\n\n5ஆம் தேதி வரை காந்தியடிகள் சிறப்புப் புகைப்படக் கண்காட்சி\n\nமகாத்மா காந்தியடிகளின் 76வது நினைவு நாளை அடுத்து, சென்னை எழும்பூர் அரசு அருங்காட்சியகத்தில் 'காந்தியும் உலக அமைதியும்' என்ற தலைப்பில் சிறப்புப் புகைப்படக் கண்காட்சி நடந்து வருகிறது. வரும் 5ஆம் தேதி வரை நடைபெற உள்ள இந்தக் கண்காட்சியை பள்ளி மாணவர்கள் கண்டு ரசித்தனர். கண்காட்சியில் காந்தியடிகளின் அகிம்சை வழியிலான சுதந்திரப் போராட்ட வரலாறு, அவரது பாதையில் உலக அமைதியை வலியுறுத்தும் புகைப்படங்களும் இடம்பெற்று உள்ளன. புத்தகங்களைக் கொண்டு காந்தியடிகளின் உருவமும் அமைக்கப்பட்டுள்ளது. படம்: ஊடகம்\n\nமிகவும் மாசடைந்த ஆறானது கூவம்\n\nபுதுடெல்லி: இந்தியாவின் அதிக மாசடைந்த ஆறுகளின் பட்டியலில் சென்னையின் கூவம் ஆறு இடம்பெற்று உள்ளதாக மத்திய மாசுக் கட்டுப்பாட்டு வாரியம் தெரிவித்துள்ளது. நதிகளின் மாசு குறித்து நடத்திய ஆய்வில் இது தெரியவந்துள்ளதாகவும் அது கூறியுள்ளது. இந்தியாவின் 603 நதிகள் இந்த ஆய்வுக்கு உட்படுத்தப் பட்டதில், தமிழ்நாட்டின் அடையாறு, பவானி, காவேரி, பாலாறு, தாமிரபரணி, திருமணிமுத்தாறு உள்ளிட்ட ஒன்பது ஆற்றுப்படுகைகளும் மிகவும் மாசடைந்தவையாக கண்டறியப்பட்டுள்ளதாக ஆய்வில் தெரியவந்துள்ளது.\n\nமேகதாது அணை விவகாரம்: அரசு சார்பில் கூடுதல் மனுத் தாக்கல்\n\nபுதுடெல்லி: மேகதாது அணை விவகாரத்தில் தமிழக அரசு சார்பில் உச்ச நீதிமன்றத்தில் கூடுதல் மனுத் தாக்கல் செய்யப்பட்டுள்ளது. அதில், பெங்களூரு மாநகர குடிநீர்த் திட்டத்திற்கு காவிரி நதியிலிருந்து நீரை எடுக்கக்கூடாது என கர்நாடக அரசுக்கு உத்தரவிட வேண்டும் எனக் கூறப்பட்டுள்ளது. உச்ச நீதிமன்றத்தில் தாக்கலான மனுவில் இது வலியுறுத்தப்பட்டுள்ளது.", "images": [{"image_url": "https://tamilmurasu.com.sg/tamilnadu/story20230201-123408?w=825", "alt_text": "bc25507a-9f5f-47df-8bd2-f3e611841bff", "caption": "-"}]}
{"article_url": "https://tamilmurasu.com.sg/top-news/story20230201-123390", "site_title": "மகாதீர், முகைதீன் மீது வழக்கு", "publish_date": "2023-02-01", "content": "மகாதீர், முகைதீன் மீது வழக்கு\n\n01 Feb 2023 - 5:30 am\n\n2\n\nmins read\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\nசிங்கப்பூர்- மலேசியாவுக்கு இடையிலான அதிவேக ரயில் திட்டத்தை மீண்டும் தொடங்க மனுதாரர் விண்ணப்பம்\n\nசிங்­கப்­பூ­ருக்­கும் மலே­சி­யா­வுக்­கும் இடை­யி­லான அதி­வேக ரயில்­சே­வைத் திட்­டம் ரத்து செய்­யப்­பட்­ட­தன் தொடர்­பில் மலே­சி­யா­வின் முன்­னாள் பிர­த­மர்­க­ளான மகா­தீர் முக­மது, முகை­தீன் யாசின் இரு­வர்­மீ­தும் நீதி­மன்­றத்­தில் வழக்கு தொடுக்­கப்ட்­டுள்­ளது.\n\nஅவ்­வி­ரு­வ­ரும் ஒவ்­வொரு மலே­சிய குடி­ம­க­னுக்­கும் ஒரு மில்­லி­யன் ரிங்­கிட் (S$308,000) இழப்­பீ­டாக வழங்­க­வேண்­டும் என்­றும் வழக்­கில் கோரப்­பட்­டது. அத்­து­டன், அந்த ரயில் சேவைத் திட்­டம் மீண்­டும் தொடங்­கப்­பட வேண்­டும் என்­றும் அதில் கேட்­டுக்­கொள்­ளப்ப்­பட்­டது. மலே­சி­யா­கினி, மலாய் மெயில் ஆகி­யவை நேற்று அதைத் தெரி­வித்­தன.\n\nபொரு­ளி­ய­லுக்­குப் பொறுப்பு வகித்த முன்­னைய பிர­த­மர் அலு­வ­லக அமைச்­சர் முஸ்­தபா முக­மது, முன்­னைய போக்­கு­வ­ரத்து அமைச்­சர் வீ கா சியோங் ஆகி­யோ­ருக்­கும் எதி­ராக அழைப் பாணை விடுக்க கோரப்­பட்­டது.\n\nமுக­மது ஹட்டா சன்­சூரி எனும் 46 வயது மலே­சி­யர் கடந்த டிசம்­பர் 30ஆம் தேதி வழக்­கைத் தொடுத்­துள்­ளார்.\n\n2018 செப்­டம்­பர் 5ஆம் தேதி, ரயில்­சே­வைத் திட்­டத்­தைத் தள்ளி வைக்க முடிவு எடுத்­த­தில் டாக்­டர் மகா­தீர் அலட்­சி­ய­மா­க­வும் பத­வி­யில் கடமை தவ­றி­யும் நடந்து­கொண்­டார் என்று வழக்­கில் கூறப்­பட்­டது. அத­னால் மலே­சியா சிங்­கப்­பூ­ருக்கு 46 மில்­லி­யன் ரிங்­கிட் இழப்­பீடு தந்­தது.\n\nமேலும், 2020ல் அத்­திட்­டத்தை ரத்து செய்த திரு முகை­தீன் அலட்­சி­யம் காட்டி, கடமை தவ­றி­னார் என்­றும் குறிப்­பி­டப்­பட்­டுள்­ளது. அதன் விளை­வாக சிங்­கப்­பூ­ருக்கு 320 மில்­லி­யன் ரிங்­கிட் இழப்­பீடு தரப்­பட்­டது.\n\nமுக­மது ஹட்டா ஏற்­கெ­னவே 2021ல் மலே­சிய அர­சாங்­கத்­தின்­மீது வழக்கு தொடுத்­துள்­ளார்.\n\nபெட்ரா பிராங்கா தீவு சிங்­கப்­பூ­ருக்­குச் சொந்­த­மென அனைத்­து­லக நீதி­மன்­றம் அளித்த தீர்ப்பு மீதான மறு­ஆய்வு மனுவை மலே­சிய அர­சாங்­கம் மீட்­டுக்­கொண்­ட­தற்கு எதி­ராக அவர் வழக்கு தொடுத்­தார்.", "images": [{"image_url": "https://tamilmurasu.com.sg/top-news/story20230201-123390?w=825", "alt_text": "e1c656b2-21f3-41d2-bb31-6b884c712cc2", "caption": "- 1 of 2"}]}
{"article_url": "https://tamilmurasu.com.sg/world/story20230201-123418", "site_title": "பிரான்சில் நாடு தழுவிய வேலை நிறுத்தம்", "publish_date": "2023-02-01", "content": "பிரான்சில் நாடு தழுவிய வேலை நிறுத்தம்\n\n01 Feb 2023 - 5:30 am\n\n1\n\nmins read\n\n-\n\nபாரிஸ்: ஓய்­வூ­திய சீர்­தி­ருத்­தத்தை எதிர்த்து பிரான்­சில் நேற்று இரண்­டா­வது முறை­யாக நாடு தழு­விய வேலை நிறுத்­தப் போராட்­டம் நடத்­தப்­பட்­டது.\n\nஓய்­வு­பெ­றும் வயதை 62லிருந்து 64ஆக உயர்த்த பிரெஞ்சு அர­சாங்­கம் திட்­ட­மிட்டு வரு­கிறது. இதற்கு எதிராக அந்­நாட்­டில் அதி­ருப்­திக் குரல்­கள் எழுந்­துள்­ளன.\n\nஇதனை முன்­னிட்டு பிரான்­சில் உள்ள தொழிற்­சங்­கங்­கள் நாடெங்­கும் பல இடங்­களில் வேலை நிறுத்­தப் போராட்­டங்­\n\nக­ளுக்கு ஏற்­பாடு செய்­தன.\n\nஅவற்­றில் ஆயி­ரக்­க­ணக்­\n\nகா­னோர் ஈடு­பட்­ட­னர். நேற்று நடத்­தப்­பட்ட வேலை நிறுத்­தப் போராட்­டம் கார­ண­மாக பிரான்­சில் மின்­சார உற்­பத்தி, பொதுப் போக்­கு­வ­ரத்து, பள்­ளி­கள் ஆகி­யவை வெகு­வா­கப் பாதிக்­கப்­\n\nபட்­டன.\n\nஅது­மட்­டு­மல்­லாது, தலை­ந­கர் பாரி­சில் ரயில் சேவை தடை­\n\nபட்­டது. தொடக்­கப்­பள்ளி ஆசி­ரி­யர்­களில் பாதி பேர் வேலை நிறுத்­தப் போராட்­டத்­தில் ஈடு­பட்­ட­னர். எண்­ணெய் சுத்­தி­க­ரிப்பு ஆலை ஊழி­யர்­கள், ஊட­கத்­துறை ஊழி­யர்­கள் உட்­பட மற்ற பல துறை­க­ளைச் சேர்ந்த ஊழி­யர்­களும் போராட்­டத்­தில் இறங்­கி­னர். இதற்கு முன்பு இம்­மா­தம் 19ஆம் தேதி­யன்று ஒரு மில்­லி­ய­னுக்கும் மேற்­பட்­டோர் வேலை நிறுத்­தப் போராட்­டத்­தில் ஈடு­பட்­ட­னர்.\n\nபிரெஞ்சு அர­சாங்­கத்­தின் ஓய்­வூ­திய சீர்­தி­ருத்த திட்­டம் நியா­ய­மற்­றது என்­றும் அது பல கடு­மை­யான விளை­வு­களை ஏற்­ப­டுத்­தும் என்­றும் பிரெஞ்சு அரசு ஊழி­யர்­க­ளுக்­கான தொழிற்­சங்­கம் தெரி­வித்­தது.", "images": [{"image_url": "https://tamilmurasu.com.sg/world/story20230201-123418?w=825", "alt_text": "482fa983-ccdd-48cf-8fab-a33a9a44ba69", "caption": "-"}]}
{"article_url": "https://tamilmurasu.com.sg/tamilnadu/story20230201-123407", "site_title": "எட்டு மாத குழந்தை நீரி­ழிவு நோய் காரணமாக உயிரிழப்பு", "publish_date": "2023-02-01", "content": "எட்டு மாத குழந்தை நீரி­ழிவு நோய் காரணமாக உயிரிழப்பு\n\n01 Feb 2023 - 5:30 am\n\n1\n\nmins read\n\nபால்­ராஜ், கார்த்­திகா தம்­ப­தி­ய­ரின் எட்டு மாதக் குழந்தை மரியா ஆரோ­னிக்கா நீரி­ழிவுநோயால் உயி­ரி­ழந்­தது. படம்: பிக்ஸாபே  -\n\nநாகப்­பட்­டி­னம்: நாகப்­பட்­டி­னம் மாவட்­டம், வெளிப்­பா­ளை­யத்­தைச் சேர்ந்த பால்­ராஜ், கார்த்­திகா தம்­ப­தி­ய­ரின் எட்டு மாதக் குழந்தை மரியா ஆரோ­னிக்கா நீரி­ழிவுநோயால் உயி­ரி­ழந்­தது.\n\nஇது­கு­றித்து நாகை அரசு மருத்­து­வக்­கல்­லூரி மருத்­துவ மனை­யின் மருத்­து­வர் கூறு­கை­யில், \"மூச்­சுத்­தி­ண­றல் கார­ண­மாக குழந்தை மரியா ஆரோ­னிக்­காவைப் பெற்­றோர் சிகிச்­சைக்­காகக் கொண்டு வந்து சேர்த்­த­னர். பரி­சோ­தனையில் 'டைப்-1' வகை நீரி­ழிவு நோயால் குழந்தை பாதிக்­கப்­பட்­டி­ருப்­பது தெரியவந்­தது. குழந்­தைக்கு சர்க்­கரை அள­வா­னது 520 இருந்­துள்­ளது. இது­போல் 4 லட்­சம் குழந்­தை­களில் ஒரு குழந்­தைக்கு வர வாய்ப்­புள்­ளது. ஆறு மாதத்­துக்­குப் பின்­னர் தாய்­ப்பாலை தவிர வேறு உணவு குழந்­தைக்குக் கொடுக்­கும்­போது இதுபோல் நீரிழிவு நோய் வரு­வ­தற்கு வாய்ப்­புள்­ளது. மரியாவுக்கு சர்க்­கரை அளவு அதி­க­ரித்­த­தால் மூளை செய­லி­ழந்து உயிரிழந்து விட்டது,\" எனக் கூறியுள்ளார்.", "images": [{"image_url": "https://tamilmurasu.com.sg/tamilnadu/story20230201-123407?w=825", "alt_text": "5d49e854-52f0-48ff-a41b-e1f52b268713", "caption": "பால்­ராஜ், கார்த்­திகா தம்­ப­தி­ய­ரின் எட்டு மாதக் குழந்தை மரியா ஆரோ­னிக்கா நீரி­ழிவுநோயால் உயி­ரி­ழந்­தது. படம்: பிக்ஸாபே  -"}]}
{"article_url": "https://tamilmurasu.com.sg/india/story20230201-123413", "site_title": "சீன பொருள்கள் இறக்குமதி: அரசு ஆலோசனை", "publish_date": "2023-02-01", "content": "சீன பொருள்கள் இறக்குமதி: அரசு ஆலோசனை\n\n01 Feb 2023 - 5:30 am\n\n1\n\nmins read\n\nசீனா உடனான இறக்குமதி அளவைக் குறைக்க மத்திய அரசு முடிவு செய்துள்ளதாகக் கூறப்படுகிறது. படம்: ஏஎஃப்பி  -\n\nபுதுடெல்லி: சீனா உடனான இறக்குமதி அளவைக் குறைக்க மத்திய அரசு முடிவு செய்துள்ளதாகக் கூறப்படுகிறது.\n\nஇது தொடர்பாக கடந்த வாரம் 18 அமைச்சுகள் ஆலோசனை மேற்கொண்டதாகவும் அப்போது இரு நாடுகளுக்கும் இடையேயான ஏற்றுமதி, இறக்குமதியில் உள்ள சமநிலையற்ற போக்கை மாற்றுவதற்கான நடவடிக்கைகள் குறித்து ஆலோசிக்கப்பட்டதாகவும் தெரிகிறது.", "images": [{"image_url": "https://tamilmurasu.com.sg/india/story20230201-123413?w=825", "alt_text": "56351302-3461-49cf-aa06-a9bbcc65d5bd", "caption": "சீனா உடனான இறக்குமதி அளவைக் குறைக்க மத்திய அரசு முடிவு செய்துள்ளதாகக் கூறப்படுகிறது. படம்: ஏஎஃப்பி  -"}]}
{"article_url": "https://tamilmurasu.com.sg/india/story20230201-123409", "site_title": "அதிபர்: உலக நாடுகளுக்குத் தீர்வுகள் வழங்குகிறது இந்தியா", "publish_date": "2023-02-01", "content": "அதிபர்: உலக நாடுகளுக்குத் தீர்வுகள் வழங்குகிறது இந்தியா\n\n01 Feb 2023 - 5:30 am\n\n2\n\nmins read\n\n-\n\nபுது­டெல்லி: மத்­திய அரசு ஏழை­களின் வாழ்வை மேம்­ப­டுத்­து­வதையே தனது இலக்­கா­கக் கொண்டு செயல்­பட்டு வரு­வ­தாக இந்திய அதி­பர் திரௌ­பதி முர்மு தெரி­வித்­துள்­ளார்.\n\nபட்­ஜெட் கூட்­டத்­தொ­டர் நேற்று தொடங்­கி­யதை அடுத்து, நாடா­ளு­மன்­றக் கூட்­டுக்­கூட்­டத்­தில் உரை­யாற்­றிய அவர், தீர்க்­க­மான முடி­வு­களை எடுக்­கும் அரசு எனும் பெயரை மத்­திய அரசு பெற்­றுள்­ள­தா­கக் குறிப்­பிட்­டார்.\n\nஎதிர்­வ­ரும் 2047க்குள் இந்தி­யாவை வளர்ந்த நாடாக உரு­வாக்க இந்­திய குடி­மக்­கள் அனை­வ­ரும் தங்­கள் கட­மை­களை உணர்ந்து செயல்­பட வேண்­டும் என அதி­பர் வலியுறுத்தினார். நாட்­டின் கடந்­த­கால பெரு­மி­தத்தை நவீ­னத்­துடன் இணைப்­ப­தாக மக்­க­ளின் செயல்­கள் இருக்க வேண்­டும் என்­றார் அதி­பர்.\n\n\"நாம் உரு­வாக்க உள்ள இந்­தியா என்­பது தற்­சார்பு கொண்­ட­தா­க, மக்­க­ளின் விருப்­பங்­களை நிறை­வேற்­றக்கூடி­ய­தா­க­ இருக்க வேண்­டும். அத்­த­கைய இந்­தி­யா­வில் ஏழ்மை இருக்­காது. நடுத்­தர மக்­களும் அனைத்­தை­யும் பெற்­றி­ருப்­பார்­கள்.\n\n\"இளை­யர் சக்தி, பெண்­கள் சக்தி ஆகி­ய­வற்­றுக்கு முக்­கி­யத்­து­வம் அளித்து, நாட்டை முன்­னோக்­கிக் கொண்டு செல்ல வேண்­டும். இந்­தி­யா­வின் பன்­மு­கத்­தன்மை துடிப்­பா­னது. நாட்­டின் ஒற்­றுமை யாரா­லும் அசைத்­துப் பார்க்க முடி­யா­தது,\" என்­றார் அதி­பர் திரௌ­பதி முர்மு.\n\nகடந்த மூன்று ஆண்­டு­களில் மட்­டும் நாடு முழு­வ­தும் ஏறத்­தாழ 11 கோடி குடும்­பங்­க­ளுக்கு குடி­நீர் இணைப்பு வழங்­கப்­பட்­டுள்­ள­தா­கக் குறிப்­பிட்ட அவர், ஏழை­க­ளின் சிர­மங்­க­ளைப் போக்­கும் வகை­யில் வீடு கட்­டு­தல், புதிய மின் இணைப்பு வழங்­கு­தல், எரி­வாயு உருளை வழங்­கு­தல் உள்­ளிட்ட திட்­டங்­கள் செயல்­ப­டுத்­தப்­பட்டு வரு­வ­தா­கத் தெரி­வித்­தார்.\n\nஇத்­த­கைய நட­வ­டிக்­கை­கள் கார­ண­மாக, பலனடைந்த குடும்­பங்­க­ளைச் சேர்ந்த குழந்­தை­கள் தன்­னம்­பிக்கை நிறைந்த குடி­மக்­க­ளாக வளர்­கின்­ற­னர் என்­றும் கடந்த ஏழு ஆண்­டு­களில் மட்­டும் ஏழை­க­ளுக்­காக நாள்­தோ­றும் ஏறத்­தாழ 11 ஆயி­ரம் வீடு­கள் கட்­டப்­பட்டு வரு­கின்­றன என்­றும் அதி­பர் கூறி­னார்.\n\nபல்­வேறு விவ­கா­ரங்­களில் உலக நாடு­க­ளுக்கு உரிய தீர்­வு­களை வழங்­கக்­கூ­டிய நாடாக இந்­தியா உரு­வெ­டுத்­துள்­ள­தா­கக் குறிப்­பிட்ட அவர், அர­சி­யல் நிலைத்­தன்­மை­யைப் பொறுத்­த­வ­ரை­யில் மற்ற நாடு­கள் அனைத்­தை­யும் இந்­தியா முந்தி உள்­ள­தா­கக் கூறி­னார்.\n\nஇதை­ய­டுத்து உரை­யாற்­றிய துணை அதி­பர் ஜக்­தீப் தன்­கர், மத்­திய அரசு ஒப்­பிட முடி­யாத வேகத்­தில் இயங்கி வரு­வ­தா­க­வும் கடந்த ஒன்­பது ஆண்­டு­களில் நாட்­டில் பல்­வேறு ஆக்­க­பூர்­வ­மான மாற்­றங்­கள் நிகழ்ந்­துள்­ள­தா­க­வும் தெரி­வித்­தார்.\n\nநாட்­டில் மின்­னி­லக்­கத் தொழில்­நுட்­பம் மிகப் பெரிய வளர்ச்­சியை கண்­டுள்­ள­தாக அவர் பெரு­மி­தம் தெரி­வித்­தார்.\n\nஇந்­நி­லை­யில் அதி­பர், துணை அதி­ப­ரின் உரை­கள் தேர்­தல் பிர­சார அறிக்­கை­க­ளைப் போல் இருப்­ப­தாக காங்­கி­ரஸ் கட்சி விமர்­சித்­துள்­ளது.\n\n\"மத்­திய அரசு இது­வரை செய்­துள்­ள­வற்றை புகழ்ந்து பேசிய அதி­பர், மத்­திய அரசு செய்­யத் தவ­றிய ஏரா­ள­மான விஷ­யங்­கள் குறித்து எதை­யுமே குறிப்­பி­ட­வில்லை,\" என முன்­னாள் மத்­திய அமைச்­சர் சசிதரூர் கூறி­யுள்­ளார்.", "images": [{"image_url": "https://tamilmurasu.com.sg/india/story20230201-123409?w=825", "alt_text": "0f9ededa-fd23-49cb-bec9-1e974fa00efd", "caption": "-"}]}
{"article_url": "https://tamilmurasu.com.sg/world/story20230201-123416", "site_title": "ஹன்ட்: சவால்களில் மூழ்கி வாய்ப்புகளை மறந்துவிடாதீர்", "publish_date": "2023-02-01", "content": "ஹன்ட்: சவால்களில் மூழ்கி வாய்ப்புகளை மறந்துவிடாதீர்\n\n01 Feb 2023 - 5:30 am\n\n2\n\nmins read\n\n-\n\nலண்­டன்: ஜி7 நாடு­களில்\n\nபிரிட்­டன் மட்­டுமே இவ்­வாண்­டில் பொரு­ளி­யல் மந்­த­நி­லை­யால் பாதிக்­கப்­படும் என்று அனைத்\n\n­து­லகப் பண நிதி­யம் தெரி­வித்­துள்­ளது.\n\nஜி7 நாடு­களில் பிரிட்­ட­னின் பொரு­ளி­யல் மட்­டுமே இவ்­வாண்டு 0.6 விழுக்காடு சரிவு காணும் என்று அது கூறி­யது.\n\nஇதற்கு முன்பு பிரிட்­ட­னின் பொரு­ளி­யல் 0.9 விழுக்காடு சுருங்­கும் எனக் கடந்த அக்­டோ­பர் மாதத்­தில் நிதி­யம் முன்­\n\nனு­ரைத்­தி­ருந்­தது. வட்டி விகித அதி­க­ரிப்பு, கூடு­தல் வரி, அர­சாங்­கத்­தின் செல­வி­னக் குறைப்­புத் திட்­டம் ஆகி­ய­வற்­றால் பிரிட்­ட­னில் வாழ்க்­கைச் செல­வி­னம் கட்­டுக்­க­டங்­கா­மல் உய­ரும் என்று எதிர்­பார்க்­கப்­ப­டு­கிறது.\n\nபிரிட்­டிஷ் பிர­த­மர் ரிஷி சுனக்­கின் அர­சாங்­கம் எதிர்­கொள்­ளும் சவால்­களை இவை தெள்­ளத் தெளி­வா­கக் காட்­டு­கின்­றன.\n\nஇருப்­பி­னும், அனைத்­து­ல­கப் பண நிதி­யம் கூறும் அள­வுக்கு பிரிட்­ட­னின் பொரு­ளி­யல் நிலை மோச­மாக இருக்­காது என்று அந்­நாட்­டின் நிதி அமைச்­சர் ஜெரமி ஹன்ட் தெரி­வித்­துள்ளார்.\n\n\"அனைத்­து­ல­கப் பண நிதி­யம் முன்­னு­ரைத்­தது போல பிரிட்­ட­னில் ஏற்­படும் பொரு­ளி­யல் மந்­த­நிலை மோச­மாக இருக்­காது என்று இங்­கி­லாந்து வங்கி அண்­மை­யில் தெரி­வித்­துள்­ளது.\n\n\"கிட்­டத்­தட்ட அனைத்­துப் பணக்­கார நாடு­க­ளின் பொரு­ளி­\n\nய­லுக்­குப் பாதிப்பை ஏற்­ப­டுத்­தும் கார­ணங்­கள் பிரிட்­ட­னுக்­கும் பாதிப்பை ஏற்­ப­டுத்­தும். இதி­\n\nலி­ருந்து முழு­மை­யா­கத் தப்­பிக்க முடி­யாது. இருப்­பி­னும், இத்­\n\nத­கைய குறு­கியகால சவால்­\n\nக­ளைக் கண்டு நீண்டகால\n\nவாய்ப்­பு­களை மறந்­து­வி­டக்­\n\nகூ­டாது,\" என்று திரு ஹன்ட் கூறினார்.\n\nபிரிட்டனின் பொருளியல் 2024ஆம் ஆண்டில் மெதுவாக மீண்டு வரும் என்று தெரிவிக்கப்பட்டுள்ளது.\n\nபொருளியல் வளர்ச்சி அடிப்படையில் ஜி7 நாடுகள் பட்டியலில் ஆகக் கடைசியில் இருக்கும் ஜப்பான், இத்தாலி ஆகிய நாடுகளுக்கு ஈடாக பிரிட்டனின் பொருளியல் வளர்ச்சி இருக்கும் என்று கூறப்படுகிறது.\n\nமுன்னுரைப்பு உண்மையானால் கொவிட்-19 நெருக்கடிநிலையைக் கணக்கில் சேர்க்காமல் 2009ஆம் ஆண்டு நிதி நெருக்கடிக்குப் பிறகு இதுவே பிரிட்டனில் ஏற்படும் முதல் பொருளியல் மந்தநிலையாகும்.\n\nஅவ்வாறு நேர்ந்தால் இவ்வாண்டிலிருந்து பொதுத் தேர்தல் நடக்கும் வரை பிரிட்டிஷ் பொருளியல் வெறும் 0.3 விழுக்காடு வளர்ச்சி காணும்.\n\nஇந்நிலையில், மற்ற ஜி7 நாடுகளின் பொருளியல் குறித்து முன்வைக்கப்பட்ட முன்னுரைப்பை அனைத்துலகப் பண நிதியம் குறைக்கவில்லை.", "images": [{"image_url": "https://tamilmurasu.com.sg/world/story20230201-123416?w=825", "alt_text": "78499665-e42e-4592-bf03-effdacada480", "caption": "-"}]}
{"article_url": "https://tamilmurasu.com.sg/top-news/story20230201-123392", "site_title": "மனிதவள அமைச்சு: இதுவரை இல்லாத அளவு 231,700 வேலைகள் கூடின வெளிநாட்டு ஊழியர் வரவால் 2022ல் வேலைகள் பெருகின", "publish_date": "2023-02-01", "content": "மனிதவள அமைச்சு: இதுவரை இல்லாத அளவு 231,700 வேலைகள் கூடின வெளிநாட்டு ஊழியர் வரவால் 2022ல் வேலைகள் பெருகின\n\n01 Feb 2023 - 5:30 am\n\n2\n\nmins read\n\nகடந்த ஆண்டு புதி­தாக வேலை­யில் அமர்த்தப்­பட்­ட­வர் களில் பெரும்­பா­லா­னோர் வெளி­நாட்­ட­வர்­கள். எல்­லை­கள் திறக்­கப்­பட்­டதை அடுத்து, அதி­க­மா­ன­வர்­கள் இங்கு வேலை­யில் சேர்க்­கப்­பட்­ட­னர். படம்: ஸ்ட்ரெய்ட்ஸ் டைம்ஸ்  -\n\nசிங்­கப்­பூ­ரில் வேலை நில­வ­ரம் 2021ஆம் ஆண்­டைக் காட்­டி­லும் 2022ல் பெரி­தும் மேம்­பட்­டி­ருந்­தது. முன்­னெப்­போ­தும் இல்­லாத அள­வுக்கு கடந்த ஆண்டு 231,700 கூடு­த­லான ஊழி­யர்­கள் வேலை­களில் சேர்ந்­த­னர். அது 2019ல், பெருந்­தொற்­றுக்கு முன்பு­இருந்த நில­வ­ரத்­தை­விட மூன்று விழுக்­காடு அதி­கம் ஆகும்.\n\nஆண்­டி­று­தி­யில் வேலை­நீக்­கம் அதி­க­ரித்­த­போ­தும் சென்ற ஆண்டு முழு­வ­தும் வேலை­யின்மை விகி­தம் நிலை­யா­க­வும் வேலை­நீக்­கம் குறை­வா­க­வும் இருந்­த­தாக மனி­த­வள அமைச்சு நேற்று தெரி­வித்­தது. 2022க்கான தனது முன்­னோடி வேலை நில­வர அறிக்­கையை அமைச்சு நேற்று வெளி­யிட்­டது.\n\nகடந்த ஆண்டு புதி­தாக வேலை­யில் அமர்த்தப்­பட்­ட­வர் களில் பெரும்­பா­லா­னோர் வெளி­நாட்­ட­வர்­கள். எல்­லை­கள் திறக்­கப்­பட்­டதை அடுத்து, அதி­க­மா­ன­வர்­கள் இங்கு வேலை­யில் சேர்க்­கப்­பட்­ட­னர்.\n\nஅதே நேரம், உள்­ளூர் ஊழி­யர்­க­ளின் எண்­ணிக்கையும் கூடி­யது. ஆனால் 2021ஆம் ஆண்­டை­விட குறை­வான விகி­தத்­தில் அந்த வளர்ச்சி இருந்­தது. நிதிச் சேவை­கள், தக­வல் தொடர்பு, சமூ­கம், தனிப்­பட்ட சேவை­கள் உள்­ளிட்ட துறை­களில் அந்தப் புதிய வேலை­கள் பெரும்­பா­லும் இருந்­தன.\n\n2021ல் 2.7 விழுக்­கா­டாக இருந்த வேலை­யின்மை விகி­தம் 2022ல் 2.1 விழுக்­கா­டா­கக் குறைந்­தது. பெருந்­தொற்­றுக்கு முன்பு இருந்த 1.9 விழுக்­காடு வேலை­யின்மை விகி­தத்­தை­விட இது சற்றே அதி­க­மா­கும்.\n\nஅத்­து­டன், சென்ற ஆண்டு 6,450 வேலை இழப்­பு­கள் ஏற்­பட்­டன. இது முந்­தைய மூன்று ஆண்­டு­க­ளை­வி­டக் குறை­வா­கும். வேலை இழப்­பு­க­ளின் எண்­ணிக்கை 2021ல் 8,020ஆக­வும் 2019ல் 10,690ஆக­வும் இருந்­தது.\n\n\"சிங்­கப்­பூர் பொரு­ளி­யல் மீட்சி அடைந்த நிலை­யில், திற­னா­ளர்­களை ஈர்க்க அதி­க­மான முத­லா­ளி­கள் கூடு­தல் சம்­ப­ளம் வழங்க முன்­வந்­த­னர். அத­னால் வேலை தேடு­வோ­ருக்­கான வேலை விகி­தம் அதி­க­ரித்­தது.\n\n\"வேலை­யில்­லாத ஒவ்­வொரு நப­ருக்­கும் இரண்டு காலி வேலை­யி­டங்­கள் இருந்­தன,\" என்று அடேக்கோ எனும் மனித வள ஆலோ­சனை நிறு­வ­னத்­தின் சிங்­கப்­பூர் மேலா­ளர் பெத்­துல் கெங்க் ஸ்ட்­ரெய்ட்ஸ் டைம்­சி­டம் கூறி­னர்.\n\nகாலாண்டு அடிப்­ப­டை­யில் பார்த்­தால், வேலை­யில் இருப்­ப­வர்­க­ளின் எண்­ணிக்கை கடந்த ஆண்­டின் இறு­திக் காலாண்­டில் தொடர்ந்து ஐந்­தா­வது காலாண்­டாக அதி­க­ரித்­தது. உள்­ளூர் ஊழி­யர் அணி­யில் 47,400 புதிய வேலை­கள் உரு­வாக்­கப்­பட்­ட­தாக அமைச்சு தெரி­வித்­தது.\n\nஇவ்­வே­ளை­யில். சென்ற அக்­டோ­பர் முதல் டிசம்­பர் வரை சுமார் 3,000 ஊழி­யர்­கள் ஆட்­குறைப்பு செய்­யப்­பட்­ட­னர்.\n\nஆனால் முந்­தைய மூன்று காலாண்­டு­களில் ஆட்­கு­றைப்பு செய்­யப்­பட்­ட­வர்­க­ளின் எண்­ணிக்கை 800க்கும் 1,300க்கும் இடைப்­பட்­டி­ருந்­தது. மின்­னி­யல், தக­வல் தொழில்­நுட்­பத் துறை, ஒட்­டு­மொத்த வர்த்­தகத் துறை ஊழி­யர்­கள் பெரி­தும் பாதிக்­கப்­பட்­ட­னர். வர்த்­தக மறு­சீ­ர­மைப்­பால் பல வேலை­கள் குறைக்­கப்­பட்­டன.\n\nஇவ்­வாண்டு வேலை நில­வ­ரத்­தைக் கண்­கா­ணித்து வரு­வ­தாக மனி­த­வள அமைச்சு கூறி­யது. நிறு­வ­னங்­கள் தொடர்ந்து ஊழி­யர்­களை வேலைக்கு எடுக்­கத் திட்­ட­மிட்­டுள்­ளதை அமைச்சு நடத்­திய கருத்­தாய்வு எடுத்­து­ரைத்­தது.\n\nடிசம்­ப­ரில் நடத்­தப்­பட்ட கருத்­தாய்­வில் கலந்­து­கொண்ட 64.6 விழுக்­காட்டு நிறு­வ­னங்­கள் அடுத்த மூன்று மாதங்­களில் ஊழி­யர்­க­ளைச் சேர்க்­கத் திட்­ட­மிட்­டன.\n\nஆனால் வேலைச்­சந்­தை­யில் ஏற்­பட்ட முன்­னேற்­றம் வேகம் இழக்­க­லாம் என்­றும் அண்­மைய வேலை இழப்­பு­களால் வேலை­யின்மை விகி­தம் உய­ரக்­கூ­டும் என்­றும் அமைச்சு கூறி­யது.", "images": [{"image_url": "https://tamilmurasu.com.sg/top-news/story20230201-123392?w=825", "alt_text": "9cd4dac3-b61f-4769-86fb-7b20ff0087a4", "caption": "கடந்த ஆண்டு புதி­தாக வேலை­யில் அமர்த்தப்­பட்­ட­வர் களில் பெரும்­பா­லா­னோர் வெளி­நாட்­ட­வர்­கள். எல்­லை­கள் திறக்­கப்­பட்­டதை அடுத்து, அதி­க­மா­ன­வர்­கள் இங்கு வேலை­யில் சேர்க்­கப்­பட்­ட­னர். படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/india/story20230201-123411", "site_title": "விமானப் பணியாளரைத் தாக்கி, எச்சில் உமிழ்ந்த பெண் கைது", "publish_date": "2023-02-01", "content": "விமானப் பணியாளரைத் தாக்கி, எச்சில் உமிழ்ந்த பெண் கைது\n\n01 Feb 2023 - 5:30 am\n\n1\n\nmins read\n\nவிஸ்­தாரா விமான நிறு­வ­னத்­தின் பணி­யா­ள­ரைத் தாக்­கிய இத்­தா­லி­யப் பெண் பயணி மும்பை விமான நிலை­யத்­தில் அவ்­வி­மா­னம் தரை இறங்­கி­ய­தும் கைது செய்­யப்­பட்­டார். படம்: பிக்ஸாபே  -\n\nமும்பை: விஸ்­தாரா விமான நிறு­வ­னத்­தின் பணி­யா­ள­ரைத் தாக்­கிய இத்­தா­லி­யப் பெண் பயணி மும்பை விமான நிலை­யத்­தில் அவ்­வி­மா­னம் தரை இறங்­கி­ய­தும் கைது செய்­யப்­பட்­டார்.\n\nநேற்று முன்­தி­னம் விமா­னம் நடு­வா­னில் பறந்­து­கொண்­டி­ருந்­த­போது இந்­தச் சம்­ப­வம் நிகழ்ந்­த­தாக ஊட­கச் செய்­தி­கள் தெரி­விக்­கின்­றன.\n\nவிஸ்­தாரா விமான நிறு­வ­னத்­துக்­குச் சொந்­த­மான விமா­னம் ஒன்று அபு­தா­பி­யில் இருந்து மும்பை நோக்கி வந்து கொண்­டி­ருந்­தது. அப்­போது இத்­தா­லி­யைச் சேர்ந்த 45 வய­துப் பெண்­மணி திடீ­ரென எழுந்து நின்று விமா­னப் பணிப்­பெண் ஒரு­வ­ரு­டன் வாக்­கு­வா­தத்­தில் ஈடு­பட்­டார்.\n\nஅப்­போது அவர் அரை­குறை ஆடை­யு­டன் காணப்­பட்­ட­தாக ஊட­கச் செய்தி தெரி­விக்­கிறது.\n\nவிமா­னத்­தின் எகா­னமி பிரி­வில் பய­ணச்­சீட்டு வாங்­கி­யி­ருந்த அவர், தம்மை முதல் வகுப்பு (பிசி­னஸ் கிளாஸ்) இருக்­கை­யில் அமர வைக்க வேண்­டும் எனக் கூறி­யுள்­ளார். வாக்­கு­வா­தம் செய்த­ப­டியே தன் அரு­கில் இருந்த விமா­னப் பணி­யா­ளரை அவர் தாக்­கி­ய­தா­க­வும், மற்­றொரு பணி­யா­ளர் மீது எச்­சில் உமிழ்ந்­த­தா­க­வும் தெரி­கிறது.\n\nஇது­கு­றித்து விஸ்­தாரா விமானி மும்பை விமான நிலைய தரைக்­கட்­டுப்­பாட்­டுப் பிரி­வுக்கு தக­வல் கொடுத்­துள்­ளார். இதை­ய­டுத்து விமா­னம் தரை­யி­றங்­கிய பின்­னர் அந்­தப் பெண் பயணி கைதா­னார். இச்சம்­ப­வம் தொடர்­பாக உரிய நட­வ­டிக்கை எடுக்­கப்­பட்­ட­தாக இந்­திய விமா­னப் போக்­கு­வ­ரது இயக்­கு­ந­ர­க­மும் விஸ்­தாரா நிறு­வ­ன­மும் உறுதி செய்­துள்­ளன. அப்­பெண்­ம­ணிக்கு மும்பை நீதி­மன்­றம் பிணை வழங்கி உள்­ளது.", "images": [{"image_url": "https://tamilmurasu.com.sg/india/story20230201-123411?w=825", "alt_text": "8ef0279d-304d-4bea-b581-59e1c0b064a8", "caption": "விஸ்­தாரா விமான நிறு­வ­னத்­தின் பணி­யா­ள­ரைத் தாக்­கிய இத்­தா­லி­யப் பெண் பயணி மும்பை விமான நிலை­யத்­தில் அவ்­வி­மா­னம் தரை இறங்­கி­ய­தும் கைது செய்­யப்­பட்­டார். படம்: பிக்ஸாபே  -"}]}
{"article_url": "https://tamilmurasu.com.sg/singapore/story20230201-123399", "site_title": "﻿﻿﻿﻿செய்திக்கொத்து", "publish_date": "2023-02-01", "content": "﻿﻿﻿﻿செய்திக்கொத்து\n\n01 Feb 2023 - 5:30 am\n\n3\n\nmins read\n\n-\n\nகுறுஞ்செய்திப் பதிவகம்: மோசடி பற்றி எச்சரிக்கும்\n\nகுறுஞ்செய்தி அனுப்புவோர் அடையாளப் பதிவகம் என்ற ஒரு பதிவகம் உருவாக்கப்பட்டு உள்ளது. அதில் கிட்டத்தட்ட 2,000 நிறுவனங்கள் பதிந்துகொண்டுள்ளன. அதன் மூலம் அந்த நிறுவனங்கள் மோசடிகள் பற்றிய எச்சரிப்புத் தகவல்களைப் பெறமுடியும்.\n\nஅந்தப் பதிவகத்தில் தங்களைப் பதிந்துகொண்டு இருப்போருக்கு மோசடி வாய்ப்பு உள்ளது என்ற எச்சரிக்கை செய்தி அனுப்பப்படும்.\n\nதகவல் தொடர்பு ஊடக மேம்பாட்டு ஆணையம் உருவாக்கி இருக்கும் அந்தப் பதிவகத்தில் அங்கம் பெறாத நிறுவனங்களுக்கு இப்போது அத்தகைய செய்தி வரும். ஆனால் ஜூலைக்குள் பதியவில்லை என்றால் அவை முற்றிலும் தடை செய்யப்படும்.\n\nபயனீட்டாளர்களுடன் அடிக்கடி குறுஞ்செய்தி மூலம் தொடர்புகொள்ளும் முக்கியமான தொலைத்தொடர்பு சேவை நிறுவனங்கள், இணைய வர்த்தக நிறுவனங்கள், இணையத்தளங்கள் போன்றவை உள்ளிட்ட சுமார் 2,000 நிறுவனங்கள் அந்தப் பதிவகத்தில் தங்களைப் பதிந்துகொண்டுள்ளன.\n\nஅந்தப் பதிவகம் சென்ற ஆண்டு மார்ச் மாதம் அமைக்கப்பட்டது. சிங்கப்பூரில் குறுஞ்செய்தி வழி அனுப்பப்படும் மோசடித் தகவல்கள் எண்ணிக்கை 2021ஆம் ஆண்டின் கடைசிக் காலாண்டு முதல் சென்ற ஆண்டு இரண்டாவது காலாண்டு வரைப்பட்ட காலகட்டத்தில் 64% குறைந்து இருக்கிறது. இதற்கு அந்தப் பதிவகம் அமைக்கப்பட்டதுதான் காரணம் என்று தெரிவிக்கப்பட்டு உள்ளது.\n\nமலேசியாவில் இருந்து சிங்கப்பூர் மின்சாரம் இறக்குமதி செய்யும்\n\nசிங்கப்பூர், இரண்டு ஆண்டு பரிசோதனையின் ஒரு பகுதியாக மலேசியாவில் இருந்து 100 மெகாவாட் மின்சாரத்தை இறக்குமதி செய்யும் என்று அறிவிக்கப்பட்டு உள்ளது. மலேசியாவில் இருந்து சிங்கப்பூருக்கு வர்த்தக ரீதியில் இதன் மூலம் மின்சாரம் முதன்முதலாக விநியோகிக்கப்படும் என்று தெரிகிறது.\n\n'ஒய்டிஎல் பவர்செராயா' என்ற நிறுவனத்திற்கும் 'டிஎன்பி ஜென்கோ' என்ற நிறுவனத்திற்கும் இடையில் இடம்பெற்றுள்ள கூட்டு இணக்கத்தை அடுத்து இது சாத்தியமாகிறது. இறக்குமதியாகும் மின்சாரம், சுமார் 144,000 வீவக நாலறை அடுக்குமாடி வீடுகள் ஓராண்டு காலம் பயன்படுத்தும் அளவுக்குச் சமமானது. சிங்கப்பூர் உச்ச நேரத்தில் பயன்படுத்தும் மின்சக்தியில் அது 1.5%க்குச் சமம்.\n\nஉடன்பாடு செய்துகொண்டுள்ள இரண்டு தரப்புகளும், சிங்கப்பூர் எரிசக்திச் சந்தை ஆணையம், மலேசியாவின் எரிசக்தி ஆணையம் ஆகியவற்றுடன் சேர்ந்து செயல்பட்டு, தொழில்நுட்ப, ஒழுங்குமுறை ஏற்பாடுகளைச் செய்து முடிக்கும். நிபந்தனைகள் நிறைவேற்றப்படும்பட்சத்தில் உடன்பாடு நடப்புக்கு வரும் என்று தெரிவிக்கப்பட்டது.\n\nஅந்தப் பங்காளித்துவ உடன்பாடு நேற்று முன்தினம் மனிதவள அமைச்சர் டான் சீ லெங், மலேசியாவின் அனைத்துலக வர்த்தக தொழில் அமைச்சர் ஸஃப்ருல் அப்துல் அஸிஸ் இருவரின் முன்னிலையில் கையெழுத்தானது. அதையடுத்து அது அதிகாரபூர்வமான ஒன்றாக ஆனது.\n\nஉடற்குறையாளர்களுக்குத் தாதிமை இல்லங்களில் வேலை\n\nஎஸ்ஜி எனேபில் என்ற அமைப்பு, உடற்குறை யாளர்களைச் சமூகத்தில் ஒருங்கிணைப்பதற்கான மைய அமைப்பாகச் செயல்படுகிறது.\n\nஅந்த அமைப்பின் மூலம் 2014ஆம் ஆண்டு முதல் கிட்டத்தட்ட 250 பேர் சுகாதாரப் பராமரிப்புத் துறையில் வேலையில் சேர்ந்து இருக்கிறார்கள்.\n\nஅவர்கள், அறிவு மந்த குறைபாடு அல்லது வளர்ச்சிக் குறைபாடு உள்ளவர்கள். அவர்களில் சுமார் 80 பேர் தாதிமை இல்லங்களில் பணியாற்றுகிறார்கள்.\n\nஇத்தகைய குறைபாடுகளுடன் கூடியவர்கள் வேலைபார்க்க அதிகமான சிறப்பு ஏற்பாடுகள் தேவைப்படும். வேலை நேரம் நீக்குப்போக்கானதாக இருக்க வேண்டும். எளிதான வேலைகளையே இவர்கள் செய்ய முடியும். உடற்குறை உள்ளவர்களைவிட இவர்களுக்கு வேலை கிடைப்பது சிரமம். இவர்களில் பெரும்பாலானவர்கள் துப்புரவு போன்ற எளிமையான வேலைகளைச் செய்வார்கள்.\n\nஒருங்கிணைந்த பராமரிப்பு அமைப்புக்கும் (AIC) எஸ்ஜி எனேபில் அமைப்புக்கும் இடையில் சென்ற ஆண்டு அக்டோபரில் புதிய இணக்கம் ஏற்பட்டது. அதையடுத்து, 12 சமூகப் பராமரிப்பு நிலையங்களில் 60க்கும் மேற்பட்ட வேலை வாய்ப்புகள் உருவாக்கப்பட்டு உள்ளன.", "images": [{"image_url": "https://tamilmurasu.com.sg/singapore/story20230201-123399?w=825", "alt_text": "ef2e6f90-65e9-482e-838d-11f723504e9c", "caption": "-"}]}
{"article_url": "https://tamilmurasu.com.sg/india/story20230201-123412", "site_title": "கணிப்பு: இந்தியப் பொருளியல் வளர்ச்சி 6.1%", "publish_date": "2023-02-01", "content": "கணிப்பு: இந்தியப் பொருளியல் வளர்ச்சி 6.1%\n\n01 Feb 2023 - 5:30 am\n\n2\n\nmins read\n\nநடப்பு நிதி­யாண்­டின் இந்­தி­யப் பொரு­ளி­யல் வளர்ச்சி 6.8% ஆக இருக்­கும் என்­றும் எனி­னும் மார்ச் மாதத்­துக்­குப் பின்­னர் வளர்ச்­சி­யில் சரிவு ஏற்­படும் என்­றும் 'ஐஎம்­எஃப்' கணிப்பு கூறு­கிறது. படம்: பிக்ஸாபே  -\n\nபுது­டெல்லி: நடப்பு நிதி­யாண்­டில் இந்­தி­யா­வின் பொரு­ளி­யல் வளர்ச்சி 6.1 விழுக்­கா­டாக இருக்­கும் என அனைத்­துல நாணய நிதி­யம் ('ஐஎம்­எஃப்') கணிப்பு வெளி­யிட்­டுள்­ளது.\n\nகடந்த அக்­டோ­பர் மாதத்­தில் இந்­தி­யா­வின் பொரு­ளி­யல் வளர்ச்சி குறித்து அனைத்­து­லக நிதி­யம் கணித்­த­தில் பெரிய மாற்­றங்­கள் ஏது­மில்லை என அந்­நிதி­யத்­தின் ஆய்­வுத்­துறை தலைமை பொரு­ளி­யல் நிபு­ண­ரும் இயக்­கு­ந­ரு­மான பியர் ஒலி­வி­யர் கூரின்­சாஸ் தெரி­வித்­துள்­ளார்.\n\nநடப்பு நிதி­யாண்­டின் இந்­தி­யப் பொரு­ளி­யல் வளர்ச்சி 6.8% ஆக இருக்­கும் என்­றும் எனி­னும் மார்ச் மாதத்­துக்­குப் பின்­னர் வளர்ச்­சி­யில் சரிவு ஏற்­படும் என்­றும் 'ஐஎம்­எஃப்' கணிப்பு கூறு­கிறது.\n\n\"இந்த வீழ்ச்­சிக்கு வெளி­வட்­டார அழுத்­தங்­களே பெரும் கார­ண­மாக இருக்­கும். எனி­னும் 2024ஆம் ஆண்டு இந்­தி­யப் பொரு­ளி­யல் வளர்ச்­சி­யா­னது மீண்­டும் 6.8% ஆக அதி­க­ரிக்­கும் என அந்­நி­தி­யம் கணித்­துள்­ளது.\n\nபொருளியல் வளர்ச்­சி­யில் மந்த நிலை காணப்­படும் என்­பது பின்­ன­டை­வா­கக் கரு­தப்­படும் நிலை­யில், இந்­தி­யா­வில் பண வீக்­கம் குறை­யும் என்று இப்­பு­திய கணிப்பு கூறு­கிறது.\n\n\"எதிர்­வ­ரும் மார்ச் 31ஆம் தேதி­யு­டன் முடி­வ­டை­யும் நடப்பு நிதி­யாண்­டில் பண­வீக்­கம் 6.8 விழுக்­கா­டாக இருக்­கும். அதன் பின்­னர் அடுத்த நிதி­யாண்­டில் அது ஐந்து விழுக்­கா­டாக மேலும் குறை­யும்.\n\n\"2024ஆம் ஆண்­டில் இந்­தி­யா­வின் பண­வீக்­கம் 4% ஆகக் குறை­யும்,\" என்­கி­றார் அனைத்­து­லக நிதி­யத்­தின் ஆய்­வுத் துறை­யின் வட்­டா­ரத் தலை­வர் டேனி­யல் லே.\n\nஇந்­நி­லை­யில் அனைத்­து­ல­கப் பொரு­ளி­யல் வளர்ச்­சி­யா­னது 2022ஆம் ஆண்டு 3.4% ஆக இருக்­கும் எனில், நடப்பு 2023ல் அது 2.9ஆகக் குறை­யும் என்­கிறது ஐஎம்­எஃப். எனி­னும் 2024ல் மீண்­டும் 3.1 விழுக்­கா­டாக வளர்ச்சி காணும் என்றது அது.\n\nமேலும், இந்­தி­யா­வின் பொரு­ளி­யல் வளர்ச்சி உலக அள­வில் தாக்­கத்தை ஏற்­ப­டுத்­தும் என்றும் உல­கப் பொரு­ளி­யல் வளர்ச்­சி­யில் இந்­தியா, சீனா­வின் பங்­க­ளிப்பு சரி­பா­தி­யாக இருக்­கும் என்றும் அனைத்­து­லக நாணய நிதி­யம் கணித்துள்ளது.", "images": [{"image_url": "https://tamilmurasu.com.sg/india/story20230201-123412?w=825", "alt_text": "85804546-1ea6-4955-a64f-e71c019d9d54", "caption": "நடப்பு நிதி­யாண்­டின் இந்­தி­யப் பொரு­ளி­யல் வளர்ச்சி 6.8% ஆக இருக்­கும் என்­றும் எனி­னும் மார்ச் மாதத்­துக்­குப் பின்­னர் வளர்ச்­சி­யில் சரிவு ஏற்­படும் என்­றும் 'ஐஎம்­எஃப்' கணிப்பு கூறு­கிறது. படம்: பிக்ஸாபே  -"}]}
{"article_url": "https://tamilmurasu.com.sg/world/story20230201-123423", "site_title": "மரணமடைந்துவிட்டதாக நம்பவைக்க செய்யப்பட்ட கொலை", "publish_date": "2023-02-01", "content": "மரணமடைந்துவிட்டதாக நம்பவைக்க செய்யப்பட்ட கொலை\n\n01 Feb 2023 - 5:30 am\n\n1\n\nmins read\n\n-\n\nபெர்­லின்: தோற்­றத்­தில் தம்­மைப் போல ஒரே மாதி­ரி­யான சாய­லைக் கொண்ட ஒரு பெண்ணை ஈராக்­கிய வம்­சா­வ­ளிப் பெண் ஒரு­வர் கொன்­ற­தாக ஜெர்­மன் காவல்­துறை தெரி­வித்­துள்­ளது.\n\nகுடும்­பப் பிரச்­சினை கார­ண­மாக தலை­ம­றை­வா­கத் திட்­ட­மிட்ட 23 வயது ஷர­பான் கே, தாம் மர­ண­ம­டைந்துவிட்­ட­தாக அனை­வ­ரை­யும் நம்பவைக்க அவ்­வாறு செய்­த­தா­கக் கூறப்­\n\nப­டு­கிறது. அதற்­கா­கவே, உருவ ஒற்­றுமை உள்ள பெண்ணை சமூக வளைத்­த­ளம் மூலம்\n\nஅழ­குக்­கலை நிபு­ண­ரான ஷர­பான் தேடி­ய­தா­கத் தெரி­விக்­கப்­பட்­டது.\n\nஅழ­கு­சா­த­னப் பொருள்­\n\nக­ளைத் தள்­ளு­படி விலை­யில் விற்­பனை செய்­வ­தா­கக் கூறி ஷர­பான் செய்த விளம்­ப­ரத்தை நம்பி அல்­ஜீ­ரி­ய­ரான 23 வயது கதிஜா ஓ அவ­ரைச் சந்­தித்­தார். க­தி­ஜாவை ஷர­பா­னும் அவ­\n\nரு­டன் இருந்த ஆட­வ­ரும் காரில் ஏற்­றிக்­கொண்டு வனப்­\n\nப­கு­திக்­குக் கொண்டு சென்று அவ­ரைக் கத்­தி­யால் குத்­திக் கொன்­ற­தா­கக் கூறப்\n\n­ப­டு­கிறது. கதி­ஜா­வின் உட­லில் 50 கத்­திக்குத்­துக் காயங்­கள் இருந்­தன.\n\nஅவ­ரது முகம் அடை­யா­ளம் தெரி­யாத அள­வுக்­குச் சேதப்­\n\nப­டுத்­தப்­பட்­டி­ருந்­தது. ஆனால் மர­பணுச் சோதனை மூலம் ஷர­பா­னின் குற்­றம் வெளிச்­சத்­துக்கு வந்­தது. ஷர­பா­னுக்­கும் அவ­ரு­டன் இருந்த ஆட­வ­ருக்­கும் எதி­ராக கைது ஆணை பிறப்­பிக்­கப்­பட்­டுள்­ளது.", "images": [{"image_url": "https://tamilmurasu.com.sg/world/story20230201-123423?w=825", "alt_text": "7e9557ff-699e-4ce8-aea1-7f42c82534df", "caption": "-"}]}
{"article_url": "https://tamilmurasu.com.sg/cinema/story20230201-123426", "site_title": "கையில் காப்புடன் விஜய்: லோகேஷ் வெளியிட்ட படம்", "publish_date": "2023-02-01", "content": "கையில் காப்புடன் விஜய்: லோகேஷ் வெளியிட்ட படம்\n\n01 Feb 2023 - 5:30 am\n\n1\n\nmins read\n\n-\n\n'தள­பதி 67' படம் குறித்த புதுத் தக­வல்­க­ளுக்­காக ரசி­கர்­க­ளைப் போலவே திரை­யு­ல­கத்­தி­ன­ரும் ஆர்­வ­மா­கக் காத்­துக்­கி­டக்­கின்­ற­னர். இந்­நி­லை­யில், அப்­ப­டத்­தின் இயக்­கு­நர் லோகேஷ் கன­க­ராஜ் வெளி­யிட்­டுள்ள புகைப்­ப­டம் ரசி­கர்­களை உற்­சா­கப்­ப­டுத்தி உள்­ளது.\n\n'தள­பதி 67' படத்தை லலித்­குமார் தயா­ரிக்க உள்­ள­தாக அவ­ரது செவன் ஸ்கி­ரீன் ஸ்டூ­டி­யோ நிறு­வ­னத்­தின் அதி­கா­ர­பூர்வ அறி­விப்பு தெரி­விக்­கிறது.\n\n'மாஸ்­டர்', 'வாரிசு' ஆகிய படங்­களை அடுத்து மூன்­றா­வது முறை­யாக விஜய்­யு­டன் இணை­வ­தில் மிகுந்த மகிழ்ச்சி என படத்­த­யா­ரிப்பு நிறு­வ­னம் தெரி­வித்­துள்­ளது.\n\nமேலும், நடி­கர் விஜ­ய்யின் மேலா­ள­ரான ஜெக­தீஷ் பழனி­சாமி இப்­ப­டத்­தின் இணை தயாரிப்­பா­ள­ராக இணைந்­துள்­ளார். இசை­ய­மைப்­பா­ள­ராக அனி­ருத், ஒளிப்­ப­தி­வா­ள­ராக மனோஜ் பர­ம­ஹம்சா உள்­ளிட்ட தொழில்­நுட்ப கலை­ஞர்­கள் ஒப்­பந்­த­மாகி உள்­ள­னர்.\n\nஇப்­ப­டத்­தின் படப்­பி­டிப்பு ஜன­வரி 2ஆம் தேதி தொடங்­கிவிட்­டது என்­றும் வரும் நாள்­களில் இப்­ப­டத்­தில் இணை­யும் மற்ற கலை­ஞர்­கள் குறித்த தக­வ­லும் காணொ­ளிப் பதி­வு­களும் வெளி­யா­கும் என தயா­ரிப்­புத் தரப்பு கூறி­யுள்­ள­து.\n\nஇதற்­கி­டையே, சமூக வலைத்­தளங்­களில் இருந்து சிறிது காலம் ஒதுங்கி இருந்த லோகேஷ், விஜய்­யு­டன் இருக்­கும் புகைப்­படத்தை வெளி­யிட்­டுள்­ளார். அதில் விஜய் தனது கையில் காப்­பு­டன் காணப்­ப­டு­கி­றார். எனவே இது அதி­ரடி சண்­டைக் காட்­சி­க­ளைக் கொண்ட பட­மாக உரு­வா­கும் என எதிர்­பார்ப்­ப­தாக ரசி­கர்­கள் தெரிவித்துள்ளனர்.", "images": [{"image_url": "https://tamilmurasu.com.sg/cinema/story20230201-123426?w=825", "alt_text": "ea1c63b2-bf2d-45e7-ab66-ae7a6074436e", "caption": "-"}]}
{"article_url": "https://tamilmurasu.com.sg/cinema/story20230201-123424", "site_title": "நடிகை ஜமுனாவாக தமன்னா", "publish_date": "2023-02-01", "content": "நடிகை ஜமுனாவாக தமன்னா\n\n01 Feb 2023 - 5:30 am\n\n1\n\nmins read\n\n-\n\nகாலஞ்சென்ற நடிகை ஜமுனா வின் வாழ்க்கை திரைப்படமாகிறது.\n\nஜமுனா உயி ரோடு இருந்த போதே இப்படத் துக்கான திரைக் கதை எழுதி முடிக்கப்பட்டு விட்டதாம்.\n\nஇந்நி்லையில், ஜமுனா கதாபாத்திரத்தில் நடிகை தமன்னா நடிக்க இருப்பதாகக் கூறப்படுகிறது. இதற்கான முயற்சிகளை முன்னணி தெலுங்கு நடிகர் ஒருவர் மேற்கொண்டுள்ளாராம். படத்தை தயாரிப்பதும் அவர்தான் என்றும் விரைவில் அறிவிப்பு வெளியாகும் என்றும் கூறப்படுகிறது.", "images": [{"image_url": "https://tamilmurasu.com.sg/cinema/story20230201-123424?w=825", "alt_text": "7a022045-2721-4d12-a572-0104fd71948d", "caption": "-"}]}
{"article_url": "https://tamilmurasu.com.sg/world/story20230201-123419", "site_title": "'அன்வார் மகளின் ஆலோசகர் பதவியில் தவறேதும் இல்லை'", "publish_date": "2023-02-01", "content": "'அன்வார் மகளின் ஆலோசகர் பதவியில் தவறேதும் இல்லை'\n\n01 Feb 2023 - 5:30 am\n\n1\n\nmins read\n\nதமக்கு யார் ஆலோ­ச­க­ராக இருக்க வேண்­டும் என்­பதை முடி­வெ­டுக்க பிர­த­ம­ருக்கு அனைத்து உரி­மை­களும் இருப்­ப­தாக மலே­சி­யப் பிர­த­மர் அன்வார் கூறி­னார். படம்: த ஸ்டார் -\n\nகோலா­லம்­பூர்: மலே­சி­யப் பிர­த­மர் அன்­வா­ரின் பொரு­ளி­யல், நிதி மூத்த ஆலோ­ச­க­ராக அவ­ரது மகள் நூருல் இஸா கடந்த மாதம் 3ஆம் தேதி நிய­மிக்­கப்­பட்­ட­தில் தவ­றே­தும் இல்லை என்று அவ­ரது அர­சி­யல் உத­வி­யா­ளர் அமிர் எச். கஸாலி தெரி­வித்­துள்­ளார்.\n\nஇது தகுதி இல்­லாத நிலை­யில் சொந்­த­பந்­தங்­க­ளுக்­குப் பதவி கொடுப்­ப­தற்கு ஈடா­காது என்று அவர் வலி­யு­றுத்­தி­னார்.\n\nதமக்கு யார் ஆலோ­ச­க­ராக இருக்க வேண்­டும் என்­பதை முடி­வெ­டுக்க பிர­த­ம­ருக்கு அனைத்து உரி­மை­களும் இருப்­ப­தாக அவர் கூறி­னார். திட்­டங்­கள், ஏலக்­குத்­த­கை­கள் ஆகி­ய­வற்­றுக்கு ஒப்­பு­தல் அளிக்­கும் அதி­கா­ரம் உள்ள தலைமை நிர்­வாக­யா­கவோ\n\nதலை­வ­ரா­கவோ திரு­வாட்­டி நூருல் இஸா பதவி வகிக்­க­வில்லை என்­பதை திரு அமீர் சுட்­டி­னார். பிர­த­ம­ரின் பொரு­ளி­யல், நிதி மூத்த ஆலோ­ச­க­ராக திரு­வாட்டி நூருல் இஸா நிய­மிக்­கப்­பட்­டதை அடுத்து அவர் அந்­தப் பத­வி­யி­லி­ருந்து விலக வேண்­டும் என்று பெரிக்­காத்­தான் நேஷனல் தலை­வர் முகை­தீன் யாசின் உட்­பட பல அர­சி­யல் கட்­சி­யி­னர் கூறி வரு­கின்­ற­னர். அது­மட்­டு­மல்­லா­மல், நிதி அமைச்­சர் பத­வி­யி­லி­ருந்து அன்­வார் விலக வேண்­டும் என்றும்\n\nமுகை­தீன் கூறி­னார்.", "images": [{"image_url": "https://tamilmurasu.com.sg/world/story20230201-123419?w=825", "alt_text": "c6cfb40c-d58e-4591-a24b-0e1c424fd0aa", "caption": "தமக்கு யார் ஆலோ­ச­க­ராக இருக்க வேண்­டும் என்­பதை முடி­வெ­டுக்க பிர­த­ம­ருக்கு அனைத்து உரி­மை­களும் இருப்­ப­தாக மலே­சி­யப் பிர­த­மர் அன்வார் கூறி­னார். படம்: த ஸ்டார் -"}]}
{"article_url": "https://tamilmurasu.com.sg/cinema/story20230201-123425", "site_title": "சாத்தூர் பெண் ஷிவானி", "publish_date": "2023-02-01", "content": "சாத்தூர் பெண் ஷிவானி\n\n01 Feb 2023 - 5:30 am\n\n3\n\nmins read\n\n-\n\n'பிக் பாஸ்' போட்­டி­யில் பங்­கேற்ற பிறகு ஷிவானி நாரா­ய­ணனை அடுத்­த­டுத்த புதுப்­ப­டங்­களில் பார்க்க முடி­கிறது. சிறிய கதா­பாத்­தி­ரம் என்­றா­லும் விஜய்­யின் 'விக்­ரம்' படம் ரசி­கர்­க­ளின் பார்­வையை ஷிவானி பக்­கம் திருப்­பி­யது. தற்­போது 'பம்­பர்' படத்­தில் நாய­கி­யாக நடித்து வரு­கி­றார்.\n\nஅறி­முக இயக்­கு­நர் செல்­வ­கு­மார் இயக்­கத்­தில் உரு­வாகி வரும் இப்­ப­டத்­தில் வெற்றி நாய­க­னாக நடிக்­கி­றார்.\n\n\"லாட்­ட­ரிச் சீட்டு மூலம் திடீர் பணக்­கா­ரர்­க­ளாக மாறி­ய­வர்­கள் இந்­தி­யா­வில் மட்­டு­மல்ல, உல­கெங்­கும் இருக்­கி­றார்­கள். 'விழுந்­தால் வீட்­டுக்கு, விழா­விட்­டால் நாட்­டுக்கு' என்ற வாச­கத்­து­டன் கடந்த காலங்­களில் தமிழ்­நாட்­டி­லும் லாட்­ட­ரிச் சீட்டு விற்­பனை அமோ­க­மாக நடந்­தது.\n\n\"இப்­போது லாட்­ட­ரிச் சீட்டு விற்­பனை தமிழ்­நாட்­டில் தடை­செய்­யப்­பட்­டி­ருந்­தா­லும் கேரளா, வட­கி­ழக்கு மாநி­லங்­கள் எனப் பல்­வேறு பகுதி­களில் இன்­ற­ள­வும் லாட்­ட­ரிச் சீட்டு விற்­பனை அமோ­க­மாக நடந்து வரு­கிறது.\n\n\"அப்­படி, அதிர்ஷ்­டத்­தின் முக­வரி­யான லாட்­ட­ரிச் சீட்டை மைய­மாக வைத்து உரு­வா­கி­யுள்­ளது 'பம்­பர்' படம்,\" என்­கி­றார் இயக்­கு­நர் செல்­வ­கு­மார்.\n\nஇவ­ரும் முன்­னாள் லாட்­டரி வியா­பாரி என்­பது சுவா­ர­சி­யத் தக­வல்.\n\nகொரோனா நெருக்­க­டிக்கு முன்பே 'பம்­பர்' படத்­தின் கதையை முழு­மை­யா­கத் தயார் செய்­து­விட்­டா­ராம். சில முன்­னணி கதா­நா­ய­கர்­களை நேரில் சந்­தித்து கதை சொல்லி இருக்­கி­றார். அவர்­களில் வெற்­றி­யும் ஒரு­வர். எனி­னும், கொரானா நெருக்­க­டி­யின்­போது அடுத்­தக்­கட்­டத்­துக்­குச் செல்ல முடி­யா­மல் போன­தாம்.\n\n\"மீண்­டும் முயற்சியைத் தொடங்­கி­ய­போது, வெற்றி என்னை மறக்­கா­மல் தொடர்பு கொண்­டார். அவ­ரது உதவி­யோடு தயா­ரிப்­பா­ளர் தியா­க­ரா­ஜா­வின் அறி­மு­கம் கிடைத்­தது.\n\n\"பணம்­தான் வாழ்க்கை என எல்­லா­வற்­றை­யும் பணத்­தைச் சுற்­றியே அமைத்­துக் கொள்­கி­றோம். இந்­தக் கதை­யில் மனித அறத்­து­டன் வாழும் ஒரு­வன், அறமே இல்­லாத ஒரு மனி­தன் என இரு­வ­கை­யான கதா­பாத்­தி­ரங்­க­ளைக் காண்­பீர்­கள். அவர்­களு­டைய வாழ்க்­கை­யில் நடக்­கும் சம்­ப­வங்­க­ளின் தொகுப்­பு­தான் 'பம்­பர்' படம்,\" என்­கி­றார் இயக்­கு­நர் செல்­வ­கு­மார்.\n\nகமல்­ஹா­ச­னின் 'விக்­ரம்' படத்­தைப் பார்த்த பிற­கு­தான் நாய­கி­யாக ஷிவா­னியை நடிக்க வைக்­க­லாம் என முடிவு செய்­யப்­பட்­ட­தா­கக் குறிப்­பி­டு­ப­வர், வட­இந்­தி­யப் பெண்­ணைப்­போல் அவர் காட்­சி­ய­ளித்­தது சற்றே யோசிக்க வைத்­த­தா­கச் சொல்­கி­றார்.\n\n\"விஜய் சேது­ப­தி­யின் இணை­யாக 'விக்­ரம்' படத்­தில் ஷிவானி நடித்­தி­ருந்­தார். சில காட்­சி­கள்­தான் என்­றா­லும் மன­நி­றைவு தரும் நடிப்பு. எனி­னும் வட­இந்­தி­யப் பெண்­ணைப் போல் இருக்­கி­றாரே என்று யோசித்­தேன்.\n\n\"ஆனால் புகைப்­ப­டத்­தில் பார்க்­கும்­போது தான் அது­போன்ற சாயல் தெரிந்­தது. உண்­மை­யில் அவ­ரது சொந்த ஊர் தமி­ழ­கத்­தில் உள்ள சாத்­தூர். நேரில் சந்­தித்­த­போது இதை தெரி­வித்­தார்.\n\n\"என்­ன­தான் தொலைக்­காட்­சி­யில் அவர் தமி­ழில் பேசு­வதைப் பார்த்­தி­ருந்­தாலும், நேர­டிச் சந்­திப்­பின்­போது அவர் சர­ள­மா­கப் பேசி­யது உற்­சா­கம் அளித்­தது. எனது கதை­யின் நாய­கி­யாக சிறப்­பாக நடிப்­பார் என்ற நம்­பிக்­கை­யும் ஏற்­பட்­டது.\n\n\"கதைப்­படி அவர் நெல்லை பகு­தி­யைச் சேர்ந்த பெண்­ணாக வரு­கி­றார். அவ­ரால் நெல்லை பெண்­க­ளுக்­கு­ரிய உடல் மொழியை, உச்­ச­ரிப்பை திரை­யில் கொண்டு வர முடி­யுமா என்ற சந்­தே­கம் இருந்­தது. ஆனால் எனது எதிர்­பார்ப்­பு­களை மீறி மிக நேர்த்­தி­யாக நடித்­தார். வச­னங்­களை வெறு­மனே மனப்­பா­டம் செய்து ஒப்­பிக்­கா­மல், காட்­சி­க­ளின் தன்­மைக்கு ஏற்ப அவர் நடித்­த­தைப் படப்­பி­டிப்­பின்­போதே பல­முறை பாராட்­டி­னேன்,\" என்­கி­றார் செல்­வ­கு­மார்.\n\nபடத்­தின் நாய­கன் வெற்­றி­யின் ஒத்­து­ழைப்பை வார்த்­தை­களில் விவ­ரிக்க இய­லாது என்று பாராட்­டு­ப­வர், புலிப்­பாண்டி என்ற கதா­பாத்­தி­ரத்­து­டன் அவர் கச்­சி­த­மா­கப் பொருந்­தி­விட்­ட­தா­கக் குறிப்­பி­டு­கி­றார்.\n\n\"எவ்­வ­ளவு மோச­மான மனி­த­னாக இருந்­தா­லும் அவனுக்­குள்­ளும் அறம் இருக்­கும் என்­ப­து­தான் இப்­ப­டத்­தின் கதைக்­கரு. இதை அனைத்து கதா­பாத்­தி­ரங்­களும் நன்கு உள்­வாங்கி, இயல்­பாக நடித்­தால்­தான் படம் வெற்­றி­பெ­றும்.\n\n\"வெற்­றி­யைப் பொறுத்­த­வரை தமிழ்­சி­னிமா ரசி­கர்­களுக்கு நன்கு அறி­மு­க­மான நாய­கன். ஒவ்­வொரு படம், கதா­பாத்­தி­ரத்­தின் வெற்­றிக்­காக கடு­மை­யாக உழைக்­கி­றார். இந்தப் படம் ரசிகர்கள் மத்தியில் நிச்சயம் தாக்கத்தை ஏற்படுத்தும்,\" என்று பேசுகிறார் இயக்குநர் செல்வகுமார்.", "images": [{"image_url": "https://tamilmurasu.com.sg/cinema/story20230201-123425?w=825", "alt_text": "daa47b17-0172-41f4-9bf4-c6872daa7960", "caption": "-"}]}
{"article_url": "https://tamilmurasu.com.sg/tamilnadu/story20230201-123404", "site_title": "தேர்தல் மன்னன் பத்மராஜன் மனுத் தாக்கல்", "publish_date": "2023-02-01", "content": "தேர்தல் மன்னன் பத்மராஜன் மனுத் தாக்கல்\n\n01 Feb 2023 - 5:30 am\n\n1\n\nmins read\n\n-\n\nஈரோடு: ஈரோடு கிழக்­குத் தொகுதி இடைத்­தேர்­த­லில் சுயேச்சை வேட்­பா­ளர் பத்­ம­ரா­ஜன் முதல் வேட்­பா­ள­ராக நேற்று வேட்புமனு­வைத் தாக்­கல் செய்­தார். இது­வரை 232 முறையாக இவர் பல்­வேறு தேர்­த­லிலும் போட்­டி­யிட்டு உள்­ளார். தற்­போது 233வது முறை­யாக இடைத்­தேர்­தலில் போட்­டி­யி­டும் இவர், வேட்பு மனுவை தாக்­கல் செய்துள்ளார். இதேபோல், காந்­தி­ய­வாதி ரமேஷ், காந்தி வேடம் அணிந்து வேட்­பு­மனுவைத் தாக்­கல் செய்­தார்.\n\nவேட்பு மனுக்­க­ளைத் தாக்­கல் செய்­வ­தற்கு பிப்­ர­வரி 7ஆம் தேதி கடைசி நாள் என்­றும் இதனைத் திரும்­பப் பெற பிப்­ர­வரி 10 கடைசி நாள் என்­றும் அறி­விக்­கப்­பட்­டுள்­ளது. மாா்ச் 2ல் வாக்கு எண்­ணிக்கை நடை­பெற உள்ளது.\n\nமனுத்தாக்கல் செய்ய வந்த தேர்தல் மன்னன் பத்மராஜன் (இடக்கோடி). காந்தி வேடம் அணிந்து தன் வேட்புமனுவைத் தாக்கல் செய்த காந்தியவாதி ரமேஷ். பத்து ரூபாய் நாணயத்தை அனைத்து இடங்களிலும் பயன்படுத்தலாம் என்பது குறித்த விழிப்புணர்வை ஏற்படுத்தும் வகையில், வைப்புத் தொகையான 10,000 ரூபாயை பத்து ரூபாய் காசுகளாகக் கொடுத்து மனுவைத் தாக்கல் செய்தார். படங்கள்: ஊடகம்", "images": [{"image_url": "https://tamilmurasu.com.sg/tamilnadu/story20230201-123404?w=825", "alt_text": "1d8a0f4f-7d62-405c-a87e-9c334e22c05a", "caption": "-"}]}
{"article_url": "https://tamilmurasu.com.sg/cinema/story20230201-123427", "site_title": "திரைத் துளி­கள்", "publish_date": "2023-02-01", "content": "திரைத் துளி­கள்\n\n01 Feb 2023 - 5:30 am\n\n2\n\nmins read\n\n-\n\n1\n\nof\n\n3\n\n-\n\n1\n\nof\n\n3\n\n-\n\n1\n\nof\n\n3\n\n-\n\n1\n\nof\n\n3\n\n-\n\n1\n\nof\n\n3\n\n-\n\n1\n\nof\n\n3\n\n-\n\n1\n\nof\n\n3\n\n﻿﻿﻿﻿﻿﻿﻿﻿ ரஜினிகாந்த் நடித்து வரும் 'ஜெயிலர்' படத்தில் இந்தி நடிகர் ஜாக்கி ஷெரோஃப் வில்லனாக நடிக்க உள்ளதாக தகவல் வெளியாகியுள்ளது. நெல்சன் இயக்கத்தில் உருவாகி வரும் இப்படத்தின் படப்பிடிப்பு விறுவிறுப்பாக நடைபெற்று வருகிறது.\n\nஏற்கெனவே தெலுங்கு நடிகர் சுனில், மலையாள நடிகர் மோகன்லால், கன்னட நடிகர் சிவராஜ்குமார் ஆகியோர் இப்படத்தில் ஒப்பந்தமாகி உள்ளதாகக் கூறப்பட்டது.\n\nஇந்நிலையில் 'பிகில்' படத்தை அடுத்து ஜாக்கி ஷெரோஃப்பும் 'ஜெயிலர்' குழு வில் இணைந்துள்ளார் என்றும் இதுகுறித்த அதிகாரபூர்வ அறிவிப்பு விரைவில் வெளி யாகும் என்றும் கூறப்படுகிறது.\n\nரஜினியும் ஜாக்கி ஷெரோஃப்பும் 1987ல் வெளியான 'உத்தர் தக்‌ஷின்' என்ற இந்திப் படத்தில் இணைந்து நடித்து இருந்தனர்.\n\n திருமணத்துக்குப் பிறகும் தொடர்ந்து நடிக்கப் போவ தாகக் கூறியுள்ளார் ஹன்சிகா. அதுமட்டுமல்ல, இந்தாண்டு அவரது நடிப்பில் ஏழு படங்கள் அடுத்தடுத்து வெளியீடு காண உள்ளன. இதைவிட வாழ்க்கையில் மகிழ்ச்சியான விஷயம் இருக்கமுடியாது என்கிறார்.\n\nநேற்று முன்தினம் மும்பையில் இருந்து சென்னை திரும்பிய பின்னர் செய்தியாளர்களிடம் பேசிய அவர், அடுத்த ஒரு மாதத்துக்கு தொடர்ந்து படப்பிடிப்பில் பங்கேற்க உள்ளதாகத் தெரிவித்தார்.\n\n\"தாய் வீட்டுக்குத் திரும்பும் போது எத்தகைய உணர்வு ஏற்படுமோ, அதை இப்போது உணர்கிறேன். சென்னை எனக்கு எப்போதுமே தாய் வீடுதான். தற்போது நந்த கோபால் இயக்கும் படத்தில் நடிக்கிறேன். இப்படம் உட்பட நடப்பாண்டில் நான் நடித்துள்ள ஏழு படங்கள் வெளியீடு காண உள்ளன. அந்தவகையில் இது அதிர்ஷடமான ஆண்டு என்பேன். மணவாழ்க்கை மகிழ்ச்சியாக உள்ளது\n\n\"இன்றைய காலத்தில் அனைவரும் சமம். திருமணத்துக்குப் பிறகு கையில் அணிந்துள்ள மோதிரம்தான் மாறி உள்ளது,\" என்றார் ஹன்சிகா.\n\n﻿﻿﻿﻿﻿﻿﻿﻿ 'சந்திரமுகி 2' படத்தில் நாயகியாக நடித்து வருகிறார் கங்கனா ரணவத். பி.வாசு இயக்கும் இப்படத்தில் ராகவா லாரன்ஸ் தான் நாயகன். இப்படத்தின் இறுதிக்காட்சி யில் இடம்பெறும் பாடலுக் கான நடன ஒத்திகை தொடங்கியுள்ளது. அப்போது எடுக்கப்பட்ட புகைப்படத்தை சமூக ஊடகங்களில் பகிர்ந்துள்ளார் கங்கனா.", "images": [{"image_url": "https://tamilmurasu.com.sg/cinema/story20230201-123427?w=825", "alt_text": "51f9f12c-b131-404a-b5fa-83888547be0c", "caption": "- 1 of 3"}]}
{"article_url": "https://tamilmurasu.com.sg/world/story20230201-123422", "site_title": "ஆடவர் மீது கொலை முயற்சி குற்றச்சாட்டு", "publish_date": "2023-02-01", "content": "ஆடவர் மீது கொலை முயற்சி குற்றச்சாட்டு\n\n01 Feb 2023 - 5:30 am\n\n1\n\nmins read\n\nமெரிக்காவில் கலிஃபோர்னியா மாநிலத்தில் வேண்டுமென்றே காரை ஓட்டிச் சென்று மலையிலிருந்து விழவைத்து தமது குடும்பத்தினரைக் கொலை செய்ய 41 வயது தர்மேஷ் ஏ. பட்டேல் முயன்றதாக அமெரிக்க அதிகாரிகள் கூறுகின்றனர். படம்: பிக்ஸாபே  -\n\nசான் மாட்டியோ: அமெரிக்காவில் கலிஃபோர்னியா மாநிலத்தில் வேண்டுமென்றே காரை ஓட்டிச் சென்று மலையிலிருந்து விழவைத்து தமது குடும்பத்தினரைக் கொலை செய்ய 41 வயது தர்மேஷ் ஏ. பட்டேல் முயன்றதாக அமெரிக்க அதிகாரிகள் கூறுகின்றனர்.\n\nஇதனைத் தொடர்ந்து, அவர் மீது கொலை முயற்சி குற்றச்சாட்டு சுமத்தப்பட்டுள்ளது.\n\nசம்பவத்தில் அதிர்ஷ்டவசமாக தர்மேஷின் மனைவியும் இரண்டு பிள்ளைகளும் உயிர் தப்பினர். காரில் இருந்த நால்வருக்கும் உயிருக்கு ஆபத்து விளைவிக்காத காயங்கள் மட்டுமே ஏற்பட்டன.", "images": [{"image_url": "https://tamilmurasu.com.sg/world/story20230201-123422?w=825", "alt_text": "489e2867-1abd-48fa-af47-4d9733967219", "caption": "மெரிக்காவில் கலிஃபோர்னியா மாநிலத்தில் வேண்டுமென்றே காரை ஓட்டிச் சென்று மலையிலிருந்து விழவைத்து தமது குடும்பத்தினரைக் கொலை செய்ய 41 வயது தர்மேஷ் ஏ. பட்டேல் முயன்றதாக அமெரிக்க அதிகாரிகள் கூறுகின்றனர். படம்: பிக்ஸாபே  -"}]}
{"article_url": "https://tamilmurasu.com.sg/top-news/story20230201-123391", "site_title": "ஐஎம்எஃப்: 2023ல் சிங்கப்பூர் பொருளியல் வளர்ச்சி குறையும்", "publish_date": "2023-02-01", "content": "ஐஎம்எஃப்: 2023ல் சிங்கப்பூர் பொருளியல் வளர்ச்சி குறையும்\n\n01 Feb 2023 - 5:30 am\n\n3\n\nmins read\n\n'ஐஎம்­எஃப்' எனப்­படும் அனைத்­து­லக பண நிதி­யம் 2023க்கான சிங்­கப்­பூ­ரின் பொரு­ளி­யல் வளர்ச்சி முன்­னு­ரைப்­பைக் குறைத்­தி­ருக்­கிறது.\n\nசிங்­கப்­பூர் பொரு­ளி­யல் இவ்­வாண்டு 1.5 விழுக்­காடு வளர்ச்சி அடை­யும் என்று நிதி­யம் முன்­னு­ரைத்­தது. இது கடந்த ஆண்டு காணப்­பட்ட 3.7 விழுக்­காடு வளர்ச்­சி­யை­விட குறை­வா­கும்.\n\nசிங்­கப்­பூ­ரு­டன் மற்ற ஆசி­யான் நாடு­க­ளின் வளர்ச்சி முன்­னு­ரைப்­பை­யும் நிதி­யம் குறைத்­துள்­ளது. சீனா அதன் பொரு­ளி­யலை மீண்­டும் திறந்­து­வி­டத் தொடங்­கி­யுள்­ள­போ­தும் உல­கப் பொரு­ளி­ய­லில் ஏற்­பட்­டுள்ள மெது­வ­டைவை அத­னால் ஈடு கட்ட முடி­யாது என்று நிதி­யம் கூறி­யது.\n\nபண நிதி­யத்­தின் தலை­மைப் பொரு­ளி­யல் நிபு­ணர் பியேர்-ஒலி­வி­யேர் கோரிஞ்­சாஸ் அந்த விவ­ரங்­களை நேற்று தெரி­வித்­தார். நிதி­யம் அதன் உல­கப் பொரு­ளி­யல் முன்­னு­ரைப்பை வெளி­யிட்­டதை ஒட்டி சிங்­கப்­பூ­ரில் நடை­பெற்ற செய்­தி­யா­ளர் கூட்­டத்­தில் அவர் பேசி­னார்.\n\nசிங்­கப்­பூர் பொரு­ளி­யல் 2023ல் 3.7 விழுக்­காடு வளர்ச்சி அடை­யும் என்று ஆணை­யம் கடந்த அக்­டோ­ப­ரில் முன்­னு­ரைத்­தி­ருந்­தது. ஆனால் சிங்­கப்­பூ­ரின் பெரும்­பா­லான முக்­கிய வர்த்­த­கப் பங்­காளி நாடு­களில் பொரு­ளி­யல் வளர்ச்சி குறை­யும் என்று எதிர்­பார்க்­கப்­ப­டு­கிறது. அத­னால் குடி­ய­ர­சின் பொரு­ளி­யல் வளர்ச்சி முன்­னு­ரைப்­பும் குறைக்­கப்­பட்­ட­தாக டாக்­டர் கோரிஞ்­சாஸ் கூறி­னார்.\n\nசிங்­கப்­பூ­ரின் இந்த ஆண்­டுப் பொரு­ளி­யல் வளர்ச்சி 0.5 விழுக்­காட்­டுக்­கும் 2.5 விழுக்­காட்­டுக்­கும் இடைப்­பட்­டி­ருக்­கும் என்று வர்த்­தக, தொழில் அமைச்சு ஏற்­கெ­னவே முன்­னு­ரைத்­தி­ருந்­தது. நிதி­யத்­தின் நேற்­றைய முன்­னு­ரைப்பு அதை ஒத்­துள்­ளது.\n\nஅதே வேளை­யில், உல­கப் பொரு­ளி­யல் இவ்­வாண்டு 2.9 விழுக்­காடு வளர்ச்சி அடை­யும் என்று பண நிதி­யம் நேற்று கூறி­யது.\n\nகடந்த அக்­டோ­ப­ரில் நிதி­யம் முன்­னு­ரைத்த 2.7 விழுக்­காடு வளர்ச்சி முன்­னு­ரைப்­பை­விட இது சற்று அதி­கம்.\n\nவாடிக்­கை­யா­ளர்­க­ளின் மீட்­சி­யை­யும் சீனப் பொரு­ளி­யல் மீண்­டும் திறந்­து­வி­டப்­ப­டு­வ­தை­யும் நிதி­யம் அந்த உயர்­வுக்­குக் கார­ணங்­க­ளா­கச் சுட்­டி­யது.\n\n2022ல் மூன்று விழுக்­காடு மட்­டும் வளர்ச்சி கண்ட சீனப் பொரு­ளி­யல், இவ்­வாண்டு 5.2 விழுக்­காடு அதி­க­ரித்து மீட்சி அடை­யும் என்று நிதி­யம் எதிர்­பார்த்து வரு­கிறது.\n\nஆனால் சிங்­கப்­பூ­ரின் முக்­கிய வர்த்­த­கப் பங்­கா­ளி­க­ளான அமெ­ரிக்­கா­வி­லும் ஐரோப்பா விலும் இவ்­வாண்டு பெரி­தான வளர்ச்சி இருக்­காது.\n\nஅமெ­ரிக்­கப் பொரு­ளி­யல் 2023ல் 1.4 விழுக்­காடு வளர்ச்சி பெறும் என்று நிதி­யம் கூறி­யுள்­ளது. அது 2022ல் காணப்­பட்ட இரண்டு விழுக்­காடு வளர்ச்­சி­யை­வி­டக் குறை­வா­கும்.\n\n\"வர்த்­த­கத்­துக்கு திறந்த மனப்­பான்­மை­யு­டன் இருப்­பதே சிங்­கப்­பூ­ருக்­கும் ஆசி­யா­வின் மற்ற பல பெரிய பொரு­ளி­யல்­களுக்­கும் முக்­கி­யம். இந்­நாடு, உலக நடப்­பு­க­ளால் அதி­கத் தாக்­கத்தை எதிர்நோக்கக்­கூ­டிய பொரு­ளி­ய­லா­கும்,\" என்று டாக்­டர் கோரிஞ்­சாஸ் குறிப்­பிட்­டார்.\n\nபண­வீக்­கம் உயர்ந்­தி­ருக்­கும்\n\nசிங்­கப்­பூ­ரில் இவ்­வாண்டு பண­வீக்­கம் உயர்ந்­தி­ருக்­கும் என்­றும் 2023 தொடக்­கத்­தில் பொருள், சேவை வரி உயர்த்­தப்­பட்­டது அதற்­கொரு கார­ணம் என்­றும் டாக்­டர் கோரிஞ்­சாஸ் தெரி­வித்­தார். பண­வீக்­கம் அதி­க­மாக இருக்­கும் என்­ப­தால் சிங்­கப்­பூர் நாணய ஆணை­யம் அதன் நிதிக் கொள்­கை­களை இறுக்­க­மா­கவே வைத்­தி­ருக்­கும் என்­றார் அவர்.\n\nஅத்­து­டன், சிங்­கப்­பூர், மலே­சியா, இந்­தோ­னீ­சியா, தாய்­லாந்து, பிலிப்­பீன்ஸ் ஆகிய ஐந்து நாடு­களும் 2023ல் கூட்­டாக 4.3 விழுக்­காடு வளர்ச்சி காணும் என்று நிதி­யம் முன்­னு­ரைத்­துள்­ளது. இது கடந்த ஆண்டு ஏற்­பட்ட 5.2 விழுக்­காடு வளர்ச்­சி­யை­விட குறை­வா­கும்.\n\nமேலும் செய்­தி­கள்:\n\n5ஆம், 7ஆம் பக்­கங்­கள்", "images": []}
{"article_url": "https://tamilmurasu.com.sg/top-news/story20230201-123393", "site_title": "கெப்பல் முனையத்தில் கொள்கலன் ஏற்றும் வாகனம் கடலில் விழுந்தது; ஓட்டுநர் மரணம்", "publish_date": "2023-02-01", "content": "கெப்பல் முனையத்தில் கொள்கலன் ஏற்றும் வாகனம் கடலில் விழுந்தது; ஓட்டுநர் மரணம்\n\n01 Feb 2023 - 5:30 am\n\n2\n\nmins read\n\n-\n\nகொள்­க­லன்­களை ஏற்­றிச் செல்­லும் கன­ரக வாக­னம் ஒன்று கெப்­பல் முனை­யத்­தில் கட­லுக்­குள் விழுந்­தது.\n\nஅதை ஓட்­டிச்­சென்ற 44 வயது லாரி ஓட்­டு­நர் உயிர் இழந்­தார். அச்­சம்­ப­வம் நேற்று அதி­காலை நடந்­தது.\n\nநேற்று அதி­காலை 1.45 மணிக்கு 101 கெப்­பல் சாலை­யி­லி­ருந்து உதவி கோரி காவல் துறைக்கு அழைப்பு கிடைத்­தது.\n\nஅந்த இடத்­துக்­குச் சென்ற சிங்­கப்­பூர் குடி­மைத் தற்­காப்­புப் படை, கப்­பல் துறை­யில் முனை­யில் கன­ரக வாக­னம் ஒன்று இருந்­த­தா­கக் கூறி­யது. வாக­னத்­தின் கொள்­க­லன் ஏற்­றும் பின் ப­குதி கட­லுக்­குள் விழுந்து மூழ்­கி­யி­ருந்­த­தாக குடி­மைத் தற்­காப்புப் படை­யி­னர் தெரி­வித்­த­னர்.\n\nவாக­னத்­தின் முன்­ப­குதி நக­ரா­மல் இருக்க சிங்­கப்­பூர் துறை­முக ஆணைய ஊழி­யர்­கள் உத­வி­னர் என்­றும் குடி­மைத் தற்­காப்­புப் படை­யின் பேரி­டர் உதவி, மீட்­புக் குழு­வி­னர் நீருக்­குள் தேடி­னர் என்­றும் கூறப்­பட்­டது.\n\nசிங்­கப்­பூர் கடற்­துறை, துறை­முக ஆணை­யம், அச்­சம்­ப­வம் பற்றி தனது கடற்­து­றைப் பாது­காப்­புக் கட்­டுப்­பாட்டு நிலை­யத்­துக்கு அதி­காலை 2 மணி அள­வில் தக­வல் கிடைத்­த­தா­கக் கூறி­யது.\n\nமீட்­புப் பணி­களில் உதவ ஆணை­யம் தனது சுற்­றுக்­கா­வல் படகை உட­ன­டி­யாக அனுப்­பி­யது.\n\n14 மீட்­டர் ஆழத்­தி­லி­ருந்து ஓட்­டு­ந­ரின் சட­லத்­தைத் தனது முக்­கு­ளிப்­பா­ளர்­கள் மீட்­ட­தாக சிங்­கப்­பூர் குடி­மைத் தற்­காப்­புப் படை சொன்­னது. அவ­ரது சட­லம் வாக­னத்­தில் ஓட்­டு­நர் அமர்ந்­தி­ருக்­கும் பகு­தி­யி­லி­ருந்­தது.\n\nஅவர் உயிர் இழந்­து­விட்­ட­தாக சம்­பவ இடத்­தி­லேயே மருத்­துவ அதி­கா­ரி­கள் தெரி­வித்­த­னர்.\n\nமுதற்­கட்ட விசா­ர­ணை­யின் அடிப்­ப­டை­யில் இச்­சம்­ப­வத்­தில் சூது நிகழ்ந்­தி­ருக்­கும் சாத்­தி­ய­மில்லை என்று காவல்­துறை கூறி­யது. விசா­ரணை தொடர்­கிறது.", "images": [{"image_url": "https://tamilmurasu.com.sg/top-news/story20230201-123393?w=825", "alt_text": "7fc79f77-06c6-46c5-ac5c-63b19808b910", "caption": "-"}]}
{"article_url": "https://tamilmurasu.com.sg/singapore/story20230201-123394", "site_title": "நம்பிக்கை குறைந்த நிலையில் உற்பத்தி தொழில்துறையினர்", "publish_date": "2023-02-01", "content": "நம்பிக்கை குறைந்த நிலையில் உற்பத்தி தொழில்துறையினர்\n\n01 Feb 2023 - 5:30 am\n\n1\n\nmins read\n\nசிங்கப்பூர் உற்பத்தித் துறையினர், அடுத்த ஆறு மாத காலத்தில் தொழில்துறை வாய்ப்புகள் அவ்வளவாக நன்றாக இருக்காது என்றே கருதுகிறார்கள். படம்: ஸ்ட்ரெய்ட்ஸ் டைம்ஸ் -\n\nசிங்கப்பூர் உற்பத்தித் துறையினர், அடுத்த ஆறு மாத காலத்தில் தொழில்துறை வாய்ப்புகள் அவ்வளவாக நன்றாக இருக்காது என்றே கருதுகிறார்கள்.\n\nதொடர்ந்து மூன்றாவது காலாண்டாக இப்படிப்பட்ட கருத்து அவர்களிடம் நிலவுகிறது. அதேவேளையில், சேவைத் துறையைச் சேர்ந்தவர்களிடம் நம்பிக்கைப் போக்கு கொஞ்சம் குறைந்து இருக்கிறது.\n\nதனித்தனியான இரண்டு காலாண்டு ஆய்வு முடிவுகள் இவ்வாறு தெரிவிக்கின்றன.\n\nஜனவரி முதல் ஜூன் மாதம் வரை தொழில்துறைச் சூழல் அவ்வளவாக அனுகூலமாக இருக்காது என்று எதிர்பார்க்கும் உற்பத்தித் துறையினர் முந்தைய காலாண்டு ஆய்வைவிட இப்போது அதிகம் என்று பொருளியல் வளர்ச்சிக் கழகத்தின் ஆய்வு தெரிவிக்கிறது.\n\nஅதேபோல, சேவைத் துறை யைச் சேர்ந்தவர்களிடம் நம்பிக்கைப் போக்கு குறைந்து இருப்பதாக புள்ளியியல் துறை நடத்திய ஆய்வு கூறுகிறது.\n\nபோக்குவரத்துப் பொறியியல் துறையைத் தவிர இதர எல்லா உற்பத்தித்தொழில் குழுமங்களும் அடுத்த ஆறு மாதத்தில் நிலவரங்கள் அனுகூலமாக இருக்காது என்றே நம்புகின்றன. மின்னணுத் துறையில்தான் நம்பிக்கை மிகவும் குறைவாக இருக்கிறது.\n\nபோக்குவரத்துப் பொறியியல் துறையில் நம்பிக்கையுடன் உள்ள நிறுவனங்கள் அதிகம்.", "images": [{"image_url": "https://tamilmurasu.com.sg/singapore/story20230201-123394?w=825", "alt_text": "7ea5a7b4-5f75-473f-bcaf-b51caa9dbd53", "caption": "சிங்கப்பூர் உற்பத்தித் துறையினர், அடுத்த ஆறு மாத காலத்தில் தொழில்துறை வாய்ப்புகள் அவ்வளவாக நன்றாக இருக்காது என்றே கருதுகிறார்கள். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/singapore/story20230201-123397", "site_title": "4 வாகனங்கள் விபத்து: எட்டுப் பேர் காயம்", "publish_date": "2023-02-01", "content": "4 வாகனங்கள் விபத்து: எட்டுப் பேர் காயம்\n\n01 Feb 2023 - 5:30 am\n\n1\n\nmins read\n\nவிபத்து, அங் மோ கியோ அவென்யூ 1க்குச் செல்லும் வாயிலுக்கு முன்னதாக நிகழ்ந்தது. படம்: எஸ்ஜி விஜிலாண்டெ ஃபேஸ்புக் பக்கம்  -\n\nஆயர் ராஜா விரைவுச் சாலையை நோக்கிச் செல்லும் மத்திய விரைவுச்சாலையில் நேற்றுக் காலை நான்கு வாகனங்கள் விபத்தில் சிக்கின. அதையடுத்து எட்டு பேர் மருத்துவ மனைக்குக் கொண்டு செல்லப்பட்டார்கள்.\n\nவிபத்து, அங் மோ கியோ அவென்யூ 1க்குச் செல்லும் வாயிலுக்கு முன்னதாக நிகழ்ந்தது. விபத்தில் பேருந்து, லாரி, டாக்சி, கார் ஆகிய வாகனங்கள் சம்பந்தப்பட்டு இருந்தன.\n\nமருத்துவமனைக்குக் கொண்டு செல்லப்பட்ட எட்டு பேர், 22 வயது முதல் 60 வரை வயது உள்ளவர்கள். விபத்து பற்றி புலன் விசாரணை தொடர்வதாக காவல்துறை தெரிவித்துள்ளது.", "images": [{"image_url": "https://tamilmurasu.com.sg/singapore/story20230201-123397?w=825", "alt_text": "8e5f39fd-72ae-45df-8215-5c0faa47cb07", "caption": "விபத்து, அங் மோ கியோ அவென்யூ 1க்குச் செல்லும் வாயிலுக்கு முன்னதாக நிகழ்ந்தது. படம்: எஸ்ஜி விஜிலாண்டெ ஃபேஸ்புக் பக்கம்  -"}]}
{"article_url": "https://tamilmurasu.com.sg/top-news/singapore-employment-surpassed-pre-pandemic-levels-last-year-2023-outlook-cautious", "site_title": "வெளிநாட்டு ஊழியர் வரவால் 2022ல் வேலைகள் பெருகின", "publish_date": "2023-01-31", "content": "வெளிநாட்டு ஊழியர் வரவால் 2022ல் வேலைகள் பெருகின\n\n31 Jan 2023 - 10:52 pm\n\n2\n\nmins read\n\nஇதுவரை இல்லாத அளவு 231,700 வேலைகள் கூடின. படம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் வேலை நிலவரம் 2021ஆம் ஆண்டைக் காட்டிலும் 2022ல் பெரிதும் மேம்பட்டிருந்தது. முன்னெப்போதும் இல்லாத அளவுக்கு கடந்த ஆண்டு 231,700 கூடுதலான ஊழியர்கள் வேலைகளில் சேர்ந்தனர். அது 2019ல், பெருந்தொற்றுக்கு முன்புஇருந்த நிலவரத்தைவிட மூன்று விழுக்காடு அதிகம் ஆகும்.\n\nஆண்டிறுதியில் வேலைநீக்கம் அதிகரித்தபோதும் சென்ற ஆண்டு முழுவதும் வேலையின்மை விகிதம் நிலையாகவும் வேலைநீக்கம் குறைவாகவும் இருந்ததாக மனிதவள அமைச்சு நேற்று தெரிவித்தது. 2022க்கான தனது முன்னோடி வேலை நிலவர அறிக்கையை அமைச்சு செவ்வாய்க்கிழமை (ஜனவரி 31) வெளியிட்டது.\n\nகடந்த ஆண்டு புதிதாக வேலையில் அமர்த்தப்பட்டவர் களில் பெரும்பாலானோர் வெளிநாட்டவர்கள். எல்லைகள் திறக்கப்பட்டதை அடுத்து, அதிகமானவர்கள் இங்கு வேலையில் சேர்க்கப்பட்டனர்.\n\nஅதே நேரம், உள்ளூர் ஊழியர்களின் எண்ணிக்கையும் கூடியது. ஆனால் 2021ஆம் ஆண்டைவிட குறைவான விகிதத்தில் அந்த வளர்ச்சி இருந்தது. நிதிச் சேவைகள், தகவல் தொடர்பு, சமூகம், தனிப்பட்ட சேவைகள் உள்ளிட்ட துறைகளில் அந்தப் புதிய வேலைகள் பெரும்பாலும் இருந்தன.\n\n2021ல் 2.7 விழுக்காடாக இருந்த வேலையின்மை விகிதம் 2022ல் 2.1 விழுக்காடாகக் குறைந்தது. பெருந்தொற்றுக்கு முன்பு இருந்த 1.9 விழுக்காடு வேலையின்மை விகிதத்தைவிட இது சற்றே அதிகமாகும்.\n\nஅத்துடன், சென்ற ஆண்டு 6,450 வேலை இழப்புகள் ஏற்பட்டன. இது முந்தைய மூன்று ஆண்டுகளைவிடக் குறைவாகும். வேலை இழப்புகளின் எண்ணிக்கை 2021ல் 8,020ஆகவும் 2019ல் 10,690ஆகவும் இருந்தது.\n\n\"சிங்கப்பூர் பொருளியல் மீட்சி அடைந்த நிலையில், திறனாளர்களை ஈர்க்க அதிகமான முதலாளிகள் கூடுதல் சம்பளம் வழங்க முன்வந்தனர். அதனால் வேலை தேடுவோருக்கான வேலை விகிதம் அதிகரித்தது.\n\n\"வேலையில்லாத ஒவ்வொரு நபருக்கும் இரண்டு காலி வேலையிடங்கள் இருந்தன,\" என்று அடேக்கோ எனும் மனித வள ஆலோசனை நிறுவனத்தின் சிங்கப்பூர் மேலாளர் பெத்துல் கெங்க் ஸ்ட்ரெய்ட்ஸ் டைம்சிடம் கூறினர்.\n\nகாலாண்டு அடிப்படையில் பார்த்தால், வேலையில் இருப்பவர்களின் எண்ணிக்கை கடந்த ஆண்டின் இறுதிக் காலாண்டில் தொடர்ந்து ஐந்தாவது காலாண்டாக அதிகரித்தது. உள்ளூர் ஊழியர் அணியில் 47,400 புதிய வேலைகள் உருவாக்கப்பட்டதாக அமைச்சு தெரிவித்தது.\n\nஇவ்வேளையில். சென்ற அக்டோபர் முதல் டிசம்பர் வரை சுமார் 3,000 ஊழியர்கள் ஆட்குறைப்பு செய்யப்பட்டனர்.\n\nஆனால் முந்தைய மூன்று காலாண்டுகளில் ஆட்குறைப்பு செய்யப்பட்டவர்களின் எண்ணிக்கை 800க்கும் 1,300க்கும் இடைப்பட்டிருந்தது.\n\nமின்னியல், தகவல் தொழில்நுட்பத் துறை, ஒட்டுமொத்த வர்த்தகத் துறை ஊழியர்கள் பெரிதும் பாதிக்கப்பட்டனர். வர்த்தக மறுசீரமைப்பால் பல வேலைகள் குறைக்கப்பட்டன.\n\nஇவ்வாண்டு வேலை நிலவரத்தைக் கண்காணித்து வருவதாக மனிதவள அமைச்சு கூறியது. நிறுவனங்கள் தொடர்ந்து ஊழியர்களை வேலைக்கு எடுக்கத் திட்டமிட்டுள்ளதை அமைச்சு நடத்திய கருத்தாய்வு எடுத்துரைத்தது.\n\nடிசம்பரில் நடத்தப்பட்ட கருத்தாய்வில் கலந்துகொண்ட 64.6 விழுக்காட்டு நிறுவனங்கள் அடுத்த மூன்று மாதங்களில் ஊழியர்களைச் சேர்க்கத் திட்டமிட்டன.\n\nஆனால் வேலைச்சந்தையில் ஏற்பட்ட முன்னேற்றம் வேகம் இழக்கலாம் என்றும் அண்மைய வேலை இழப்புகளால் வேலையின்மை விகிதம் உயரக்கூடும் என்றும் அமைச்சு கூறியது.", "images": [{"image_url": "https://tamilmurasu.com.sg/top-news/singapore-employment-surpassed-pre-pandemic-levels-last-year-2023-outlook-cautious?w=825", "alt_text": "3c661a62-64d9-4c63-b08e-904b2f0f65b1", "caption": "இதுவரை இல்லாத அளவு 231,700 வேலைகள் கூடின. படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/top-news/prime-mover-driver-dies-after-vehicle-falls-sea-keppel-terminal", "site_title": "கெப்பல் முனையத்தில் கொள்கலன் ஏற்றும் வாகனம் கடலில் விழுந்தது; ஓட்டுநர் மரணம்", "publish_date": "2023-01-31", "content": "கெப்பல் முனையத்தில் கொள்கலன் ஏற்றும் வாகனம் கடலில் விழுந்தது; ஓட்டுநர் மரணம்\n\n31 Jan 2023 - 10:37 pm\n\n2\n\nmins read\n\nவாகனம் கடலுக்குள் விழுந்ததில் அதன் 44 வயது ஓட்டுநர் மரணமடைந்தார். படம்: சாவ் பாவ் வாசகர் -\n\nகொள்கலன்களை ஏற்றிச் செல்லும் கனரக வாகனம் ஒன்று கெப்பல் முனையத்தில் கடலுக்குள் விழுந்தது.\n\nஅதை ஓட்டிச்சென்ற 44 வயது லாரி ஓட்டுநர் உயிர் இழந்தார். அச்சம்பவம் செவ்வாய்க்கிழமை (ஜனவரி 31) நடந்தது.\n\nஎண் 101 கெப்பல் சாலையிலிருந்து பின்னிரவு 1.45 மணிக்கு உதவி கோரி காவல் துறைக்கு அழைப்பு கிடைத்தது.\n\nஅந்த இடத்துக்குச் சென்ற சிங்கப்பூர் குடிமைத் தற்காப்புப் படை, கப்பல் துறையில் முனையில் கனரக வாகனம் ஒன்று இருந்ததாகக் கூறியது. வாகனத்தின் கொள்கலன் ஏற்றும் பின்பகுதி கடலுக்குள் விழுந்து மூழ்கியிருந்ததாக குடிமைத் தற்காப்புப் படையினர் தெரிவித்தனர்.\n\nவாகனத்தின் முன்பகுதி நகராமல் இருக்க சிங்கப்பூர் துறைமுக ஆணைய ஊழியர்கள் உதவினர் என்றும் குடிமைத் தற்காப்புப் படையின் பேரிடர் உதவி, மீட்புக் குழுவினர் நீருக்குள் தேடினர் என்றும் கூறப்பட்டது.\n\nசிங்கப்பூர் கடற்துறை, துறைமுக ஆணையம், அச்சம்பவம் பற்றி தனது கடற்துறைப் பாதுகாப்புக் கட்டுப்பாட்டு நிலையத்துக்கு அதிகாலை 2 மணி அளவில் தகவல் கிடைத்ததாகக் கூறியது.\n\nமீட்புப் பணிகளில் உதவ ஆணையம் தனது சுற்றுக்காவல் படகை உடனடியாக அனுப்பியது.\n\n14 மீட்டர் ஆழத்திலிருந்து ஓட்டுநரின் சடலத்தைத் தனது முக்குளிப்பாளர்கள் மீட்டதாக சிங்கப்பூர் குடிமைத் தற்காப்புப் படை சொன்னது. அவரது சடலம் வாகனத்தில் ஓட்டுநர் அமர்ந்திருக்கும் பகுதியிலிருந்தது.\n\nஅவர் உயிர் இழந்துவிட்டதாக சம்பவ இடத்திலேயே மருத்துவ அதிகாரிகள் தெரிவித்தனர்.\n\nமுதற்கட்ட விசாரணையின் அடிப்படையில் இச்சம்பவத்தில் சூது நிகழ்ந்திருக்கும் சாத்தியமில்லை என்று காவல்துறை கூறியது. விசாரணை தொடர்கிறது.", "images": [{"image_url": "https://tamilmurasu.com.sg/top-news/prime-mover-driver-dies-after-vehicle-falls-sea-keppel-terminal?w=825", "alt_text": "5ec0cb07-e5b3-4c5d-994d-6270543c42b0", "caption": "வாகனம் கடலுக்குள் விழுந்ததில் அதன் 44 வயது ஓட்டுநர் மரணமடைந்தார். படம்: சாவ் பாவ் வாசகர் -"}]}
{"article_url": "https://tamilmurasu.com.sg/india/%E0%AE%B0%E0%AE%BE%E0%AE%95%E0%AF%81%E0%AE%B2%E0%AF%8D-%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AE%BE%E0%AE%95%E0%AE%B5%E0%AF%87-%E0%AE%A8%E0%AE%9F%E0%AF%88%E0%AE%AA%E0%AF%8D%E0%AE%AA%E0%AE%AF-1118543", "site_title": "ராகுல்: மக்களுக்காகவே நடைப்பயணம்", "publish_date": "2023-01-31", "content": "ராகுல்: மக்களுக்காகவே நடைப்பயணம்\n\n31 Jan 2023 - 10:30 pm\n\n1\n\nmins read\n\nஸ்ரீந­கர்: காங்­கி­ரஸ் கட்­சி­யின் வளர்ச்­சிக்­கா­கவோ தனிப்­பட்ட கார­ணங்­க­ளுக்­கா­கவோ தாம் ஒற்­றுமை நடைப்­ப­ய­ணத்தை மேற்­கொள்­ள­வில்லை என ராகுல் காந்தி தெரி­வித்­துள்­ளார்.\n\nமக்­கள் வாழ்­வில் வளம் பெற­வேண்­டும் என்ற நோக்­கத்­துக்­காக மட்­டுமே தாம் பய­ணம் மேற்­கொண்­ட­தாக அவர் கூறி­னார்.\n\nகாங்­கி­ரஸ் முன்­னாள் தலை­வர் ராகுல் காந்தி குமரி முதல் காஷ்­மீர் வரை மேற்­கொண்ட ஒற்­றுமை நடைப்­ப­ய­ணம் ஸ்ரீந­க­ரில் நேற்று முன்­தி­னம் நிறைவு பெற்­றது. நிறைவு நிகழ்வை முன்­னிட்டு ராகுல் தலை­மை­யில் நடை­பெற்ற பேர­ணி­யில் திமுக, தேசிய மாநாட்டுக் கட்சி உள்­ளிட்ட பல்­வேறு எதிர்க்­கட்­சி­க­ளின் தலை­வர்­கள் பங்­கேற்­ற­னர்.\n\n\"இந்­தி­யா­வின் அடித்­த­ளத்தை அழிக்க நினைக்­கும் சித்­தாந்­தத்­துக்கு எதி­ராக நிற்­பதே எங்­கள் நோக்­கம். இந்­தி­யா­வின் தாரா­ள­வாத, மதச்­சார்­பற்ற நெறி­களை பாது­காப்­பதே இந்த நடைப்­ப­ய­ணத்­தின் நோக்­கம்.\n\n\"எனது பாட்டி இந்­திரா காந்தி, தந்தை ராஜீவ் காந்தி ஆகி­யோர் படு­கொலை செய்­யப்­பட்­ட­போது, தொலை­பே­சி­ மூ­லம் என்­னி­டம் அந்தத் தக­வலை தெரி­வித்­த­னர். ஒரு­வ­ருக்கு அது­போன்ற தொலை­பேசி அழைப்பு வரும்­போது ஏற்­படும் வலியை காஷ்­மீர் மக்­கள் நன்கு புரிந்­து­கொள்­வார்­கள்,\" என்­றார் ராகுல்.\n\nமொத்­த­மாக 137 நாட்­களில் 3,800 கிலோமீட்­ட­ருக்­கும் அதி­க­மான தூரத்தை கடந்­துள்­ளார் ராகுல். அப்­போது பல்­வேறு தரப்­பட்ட மக்­களை சந்­தித்­துப் பேசி, அவர்­க­ளின் குறை­க­ளைக் கேட்­ட­றிய முடிந்­த­தாக அவர் குறிப்­பிட்­டார். கொட்டும் பனிக்கு மத்தியில் நடைப்பயண நிறைவு விழா நடைபெற்றது.", "images": []}
{"article_url": "https://tamilmurasu.com.sg/top-news/changi-airport-passenger-numbers-rebound-2022", "site_title": "சாங்கி: முந்தைய அளவில் பாதி அளவுக்கு பயணிகள்", "publish_date": "2023-01-31", "content": "சாங்கி: முந்தைய அளவில் பாதி அளவுக்கு பயணிகள்\n\n31 Jan 2023 - 9:50 pm\n\n2\n\nmins read\n\nசாங்கி விமான நிலையம் முனையம் 3ல் செவ்வாய்க்கிழமை (ஜனவரி 31) காணப்பட்ட பயணிகள். படம்: ஸ்ட்ரெய்ட்ஸ் டைம்ஸ் -\n\nசாங்கி விமான நிலையம் வழியாக சென்ற ஆண்டில் மொத்தம் சுமார் 32.2 மில்லியன் பயணிகள் கடந்து சென்றனர். இந்த அளவு கொவிட்-19க்கு முன்பு 2019ல் சாங்கி வழியாகச் சென்ற பயணிகளின் எண்ணிக்கையில் ஏறக்குறைய பாதியாகும்.\n\nசாங்கி விமானநிலையத்தில் சென்ற ஆண்டில் மொத்தம் 219,000 விமானச் சேவைகள் இடம்பெற்றன. இந்த அளவு 2019ஆம் ஆண்டு அளவுடன் ஒப்பிடுகையில் 57.2% ஆகும்.\n\nசாங்கி விமான நிலையக் குழுமம் வெளியிட்ட ஆகப்புதிய புள்ளிவிவரங்கள் மூலம் இந்த நிலவரங்கள் தெரியவருகின்றன.\n\nகடந்த டிசம்பர் மாதம்தான் மிகவும் சுறுசுறுப்பான மாதமாக இருந்தது. சாங்கி விமான நிலையம் வழி டிசம்பரில் 4.62 மில்லியன் பயணிகள் சென்றார்கள். இது, 2019 டிசம்பர் அளவில் 72 விழுக்காட்டிற்குச் சமம்.\n\nடிசம்பர் 12ஆம் தேதி முதல் 18ஆம் தேதி வரை மில்லியனுக்கும் மேற்பட்ட பயணிகளை சாங்கி கையாண்டது. இந்த அளவு 2019ல் சராசரி வார பயணிகள் அளவில் 82% என்பது குறிப்பிடத்தக்கது.\n\nசாங்கி விமான நிலையத்தில் டிசம்பரில் 25,400 விமானச் சேவைகள் இடம்பெற்றன.\n\nஆஸ்திரேலியா, மலேசியா, இந்தோனீசியா, இந்தியா, தாய்லாந்து ஆகிய நாடுகளைச் சேர்ந்த பயணிகள்தான் சிங்கப்பூருக்குச் சென்ற ஆண்டில் அதிகம் வந்தார்கள்.\n\nதென்கிழக்கு ஆசியாவில் பயணிகள் போக்குவரத்து 2022ல் வலுவான மீட்சியைக் கண்டது.\n\nகோலாலம்பூர், பேங்காக், ஜகார்த்தா ஆகியவை சாங்கி விமானநிலையத்தின் மூன்று ஆக சுறுசுறுப்புமிக்க விமான வழித்தடங்களாக இருந்தன.\n\nசாங்கி விமான நிலையத்தின் மிக முக்கிய 10 பயணிகள் சந்தையைப் பார்க்கையில் தென் கொரியாவில் இருந்து கடந்த டிசம்பரில் இங்கு வந்த பயணிகளின் எண்ணிக்கை கொவிட்-19க்கு முந்தைய நிலையைத் தாண்டிவிட்டது.\n\nஇந்த ஆண்டின் முதல் வாரத்தில் சிங்கப்பூரை 48 நாடுகள், வட்டாரங்களில் உள்ள 143 நகர்களுடன் இணைக்கும் 5,600 விமானச் சேவைகள் இடம்பெற்றன. இது கொவிட்-19க்கு முந்தைய அளவில் 82% என்பது குறிப்பிடத்தக்கது.", "images": [{"image_url": "https://tamilmurasu.com.sg/top-news/changi-airport-passenger-numbers-rebound-2022?w=825", "alt_text": "7b2c7b6d-1a40-4032-b654-4c8adf366a02", "caption": "சாங்கி விமான நிலையம் முனையம் 3ல் செவ்வாய்க்கிழமை (ஜனவரி 31) காணப்பட்ட பயணிகள். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/world/woman-killed-lookalike-fake-own-death", "site_title": "மரணமடைந்துவிட்டதாக நம்பவைக்க செய்யப்பட்ட கொலை", "publish_date": "2023-01-31", "content": "மரணமடைந்துவிட்டதாக நம்பவைக்க செய்யப்பட்ட கொலை\n\n31 Jan 2023 - 9:07 pm\n\n1\n\nmins read\n\nஅல்ஜீரியரான 23 வயது கதிஜா ஓ கொல்லப்பட்டார். படம்: கதிஜா2299/டிக்டாக் -\n\nதோற்றத்தில் தம்மைப்போல ஒரே மாதிரியான சாயலைக் கொண்ட ஒரு பெண்ணை ஈராக்கிய வம்சாவளிப் பெண் ஒருவர் கொன்றதாக ஜெர்மானிய காவல்துறை தெரிவித்துள்ளது.\n\nகுடும்பப் பிரச்சினை காரணமாக தலைமறைவாகத் திட்டமிட்ட 23 வயது ஷரபான் கே, தாம் மரணமடைந்துவிட்டதாக அனைவரையும் நம்பவைக்க அவ்வாறு செய்ததாகக் கூறப்படுகிறது.\n\nஅதற்காகவே, உருவ ஒற்றுமை உள்ள பெண்ணை சமூக வலைத்தளம் மூலம் அழகுக்கலை நிபுணரான ஷரபான் தேடியதாகத் தெரிவிக்கப்பட்டது.\n\nஅழகு சாதனப் பொருள்களைத் தள்ளுபடி விலையில் விற்பனை செய்வதாகக் கூறி ஷரபான் செய்த விளம்பரத்தை நம்பி அல்ஜீரியரான 23 வயது கதிஜா ஓ அவரைச் சந்தித்தார். ஷரபானும் அவருடன் இருந்த ஆடவர் ஒருவரும் கதிஜாவை காரில் ஏற்றிக்கொண்டு வனப்பகுதிக்குச் சென்று அவரைக் கத்தியால் குத்திக் கொன்றதாகக் கூறப்படுகிறது. கதிஜாவின் உடலில் 50 கத்திக்குத்துக் காயங்கள் இருந்தன.\n\nஅவரது முகம் அடையாளம் தெரியாத அளவுக்குச் சேதப்படுத்தப்பட்டிருந்தது. ஆனால், மரபணுச் சோதனை மூலம் ஷரபானின் குற்றம் வெளிச்சத்துக்கு வந்தது. ஷரபானுக்கும் அவருடன் இருந்த ஆடவருக்கும் எதிராக கைது ஆணை பிறப்பிக்கப்பட்டுள்ளது.", "images": [{"image_url": "https://tamilmurasu.com.sg/world/woman-killed-lookalike-fake-own-death?w=825", "alt_text": "e5bc0d62-ce2f-48cd-b5b0-4bce4d77b5b4", "caption": "அல்ஜீரியரான 23 வயது கதிஜா ஓ கொல்லப்பட்டார். படம்: கதிஜா2299/டிக்டாக் -"}]}
{"article_url": "https://tamilmurasu.com.sg/world/pro-wrestling-great-hulk-hogan-loses-feeling-lower-body-following-surgery", "site_title": "உடலின் கீழ்ப்பகுதியில் உணர்ச்சியை இழந்தார் ஹல்க் ஹோகன்", "publish_date": "2023-01-31", "content": "உடலின் கீழ்ப்பகுதியில் உணர்ச்சியை இழந்தார் ஹல்க் ஹோகன்\n\n31 Jan 2023 - 7:57 pm\n\n1\n\nmins read\n\n1980களில் 'டபிள்யுடபிள்யுஎஃப்' மல்யுத்தப் போட்டியில் சக்கைபோடு போட்டு ரசிகர்கள் பலரின் மனதைக் கொள்ளை கொண்ட ஹல்க் ஹோகன். படம்: ஹல்க் ஹோகன்/இன்ஸ்டகிராம் -\n\n1980களில் 'டபிள்யுடபிள்யுஇ' மல்யுத்தப் போட்டியில் சக்கைபோடு போட்டு ரசிகர்கள் பலரின் மனதைக் கொள்ளை கொண்ட ஹல்க் ஹோகனுக்கு முதுகில் அறுவை சிகிச்சை மேற்கொள்ளப்பட்டதை அடுத்து அவரது உடலின் கீழ்ப்பகுதியில் உணர்ச்சி இல்லாமல் போய்விட்டதாகக் கூறப்படுகிறது.\n\n69 வயது ஹோகனின் இயற்பெயர் டெரி ஜீன் பொலியா. தமது கால்களில் உணர்ச்சியில்லாமல் போய்விட்டதை வெளியே காட்டிக்கொள்ளாமல் இருக்க அவர் ஊன்றுகோல் பயன்படுத்தி நடப்பதாக சக மல்யுத்த வீரர் கர்ட் எங்கல் கூறினார்.\n\nதாம் உணர்ச்சியை இழந்தது குறித்து ஹல்க் ஹோகன் பொதுவெளியில் இன்னும் பேசவில்லை.\n\n1977ல் மல்யுத்த வீரராக வாழ்க்கைத்தொழிலைத் தொடங்கிய ஹல்க் ஹோகன், மிகச் சிறந்த மல்யுத்த வீரர்களில் ஒருவராகக் கருதப்படுகிறார்.\n\n'டபிள்யுடபிள்யுஇ' போட்டிகளிலும் ஓய்வுக்காலத்திலும் முதுகு, இடுப்பு, மூட்டில் ஏற்பட்ட காயங்களுக்காக இவர் பலமுறை அறுவை சிகிச்சை செய்துகொண்டார்.", "images": [{"image_url": "https://tamilmurasu.com.sg/world/pro-wrestling-great-hulk-hogan-loses-feeling-lower-body-following-surgery?w=825", "alt_text": "414f1863-f6e6-43c3-8f87-20ada9be8655", "caption": "1980களில் 'டபிள்யுடபிள்யுஎஃப்' மல்யுத்தப் போட்டியில் சக்கைபோடு போட்டு ரசிகர்கள் பலரின் மனதைக் கொள்ளை கொண்ட ஹல்க் ஹோகன். படம்: ஹல்க் ஹோகன்/இன்ஸ்டகிராம் -"}]}
{"article_url": "https://tamilmurasu.com.sg/singapore/8-people-taken-hospital-after-4-vehicle-collision-along-cte", "site_title": "விரைவுச்சாலையில் 4 வாகனங்கள் விபத்து; எண்மர் மருத்துவமனையில்", "publish_date": "2023-01-31", "content": "விரைவுச்சாலையில் 4 வாகனங்கள் விபத்து; எண்மர் மருத்துவமனையில்\n\n31 Jan 2023 - 7:14 pm\n\n1\n\nmins read\n\nவிபத்தில் காயமுற்றவர்களில் பெரும்பாலானோர் வெளிநாட்டு ஊழியர்கள் எனத் தெரிகிறது. படங்கள்: ஸ்ட்ரெய்ட்ஸ் டைம்ஸ் வாசகர் -\n\nஆயர் ராஜா விரைவுச்சாலையை நோக்கிச் செல்லும் மத்திய விரைவுச்சாலையில் செவ்வாய்க்கிழமை (ஜனவரி 31) காலை நான்கு வாகனங்கள் விபத்தில் சிக்கின.\n\nஇந்த விபத்தில் காயமடைந்த எட்டுப் பேர் மருத்துவமனைக்குக் கொண்டுசெல்லப்பட்டனர்.\n\nஅங் மோ கியோ அவென்யூ 1க்கு இட்டுச்செல்லும் வெளிச்சாலைக்கு முன்னதாக இந்த விபத்து நிகழ்ந்தது. விபத்தில் பேருந்து, லாரி, டாக்சி, கார் ஆகிய வாகனங்கள் சம்பந்தப்பட்டு இருந்தன.\n\nமருத்துவமனைக்கு சுயநினைவுடன் கொண்டுசெல்லப்பட்ட எட்டுப் பேர், 22 வயது முதல் 60 வயது வரை உள்ளவர்கள். விபத்து பற்றி விசாரணை தொடர்வதாக காவல்துறை தெரிவித்துள்ளது.\n\nவிபத்தில் காயமுற்றவர்களில் பெரும்பாலானோர் வெளிநாட்டு ஊழியர்கள் என உள்ளூர் செய்தித்தளமான '8world' குறிப்பிட்டது. விபத்துக்குள்ளான லாரியில் அவர்கள் பயணம் செய்ததாகத் தெரிகிறது.", "images": [{"image_url": "https://tamilmurasu.com.sg/singapore/8-people-taken-hospital-after-4-vehicle-collision-along-cte?w=825", "alt_text": "f9733b3a-7a5c-4475-84fa-f32f2f875d6c", "caption": "விபத்தில் காயமுற்றவர்களில் பெரும்பாலானோர் வெளிநாட்டு ஊழியர்கள் எனத் தெரிகிறது. படங்கள்: ஸ்ட்ரெய்ட்ஸ் டைம்ஸ் வாசகர் -"}]}
{"article_url": "https://tamilmurasu.com.sg/india/gautam-adani-drops-list-world-s-top-10-richest-people", "site_title": "உலகப் பணக்காரர்கள் வரிசையில் எட்டு இடங்கள் இறங்கினார் அதானி", "publish_date": "2023-01-31", "content": "உலகப் பணக்காரர்கள் வரிசையில் எட்டு இடங்கள் இறங்கினார் அதானி\n\n31 Jan 2023 - 7:11 pm\n\n1\n\nmins read\n\nஇப்போது உலகப் பணக்காரர்களில் 11வது நிலையில் இருக்கிறார் கௌதம் அதானி. படம்: ராய்ட்டர்ஸ் -\n\nபுதுடெல்லி: இந்தியப் பெருஞ்செல்வந்தரான கௌதம் அதானி உலகப் பணக்காரர்கள் தரவரிசையில் முதல் பத்து இடங்களிலிருந்து வெளியேற்றப்பட்டுள்ளார்.\n\nஅதானி நிறுவனத்தின் பங்குகள் தொடர்ந்து சரிவைச் சந்திக்கும் பட்சத்தில் ஆசியாவின் ஆகப் பெரும் பணக்காரர் என்ற நிலையையும் அவர் விரைவில் இழக்கக்கூடும்.\n\nஉலகப் பணக்காரர்களுக்கான 'புளூம்பெர்க் பில்லியனர்ஸ்' குறியீட்டில் நான்காம் நிலையிலிருந்த கௌதம் அதானி, இப்போது 11ஆம் நிலைக்கு இறங்கிவிட்டார்.\n\nமூன்றே நாள்களில் அவரது தனிப்பட்ட சொத்து மதிப்பு 34 பில்லியன் அமெரிக்க டாலர் குறைந்துவிட்டது.\n\nஇப்போது அதானியின் சொத்து மதிப்பு 84.4 பில்லியன் டாலர். சக இந்தியப் பணக்காரரான ரிலையன்ஸ் நிறுவனத்தின் முகேஷ் அம்பானி அவருக்கு அடுத்த நிலையில், அதாவது 12ஆம் இடத்தில் உள்ளார். முகேஷ் அம்பானியின் சொத்து மதிப்பு 82.2 பில்லியன் டாலர்.\n\nஅதானி நிறுவனம் மோசடியில் ஈடுபடுவதாகக் குறிப்பிட்டு 'ஹிண்டென்பர்க் ஆய்வு' நிறுவனத்தின் அறிக்கை வெளியானதை அடுத்து, மூன்றே நாள்களில் அதானி நிறுவனத்தின் பங்குகள் பெரும் சரிவைச் சந்தித்தன. அதனால், அவற்றின் சந்தை மதிப்பு 68 பில்லியன் டாலர் குறைந்தது.\n\nபுளூம்பெர்க் தரவரிசையின்படி, பெர்னார்ட் அர்னால்ட் (US$189 பி.), எலோன் மஸ்க் (US$160 பி.), ஜெஃப் பெஸோஸ் (US$124 பி.) ஆகியோர் உலகின் ஆகப் பெரும் பணக்காரர்களில் முதல் மூன்று நிலைகளில் உள்ளனர்.", "images": [{"image_url": "https://tamilmurasu.com.sg/india/gautam-adani-drops-list-world-s-top-10-richest-people?w=825", "alt_text": "d450c0aa-b494-4cae-ad74-0cc00ebc5647", "caption": "இப்போது உலகப் பணக்காரர்களில் 11வது நிலையில் இருக்கிறார் கௌதம் அதானி. படம்: ராய்ட்டர்ஸ் -"}]}
{"article_url": "https://tamilmurasu.com.sg/singapore/s72m-toto-jackpot-won-single-person", "site_title": "ஒரே ஒருவருக்கு $7.2 மில்லியன் 'டோட்டோ' பரிசு", "publish_date": "2023-01-31", "content": "ஒரே ஒருவருக்கு $7.2 மில்லியன் 'டோட்டோ' பரிசு\n\n31 Jan 2023 - 6:33 pm\n\n2\n\nmins read\n\nபொங்கோல் டிரைவில் ஒயேசிஸ் எல்ஆர்டி நிலையத்துக்குப் பக்கத்தில் 'ஒயேசிஸ் டெரேசஸ்' உள்ளது. அங்கு கீழ்த்தளம் ஒன்றில் (Basement 1) ஃபேர்பிரைஸ் கிளை அமைந்துள்ளது. படம்: sengkangtopunggol.sg -\n\nசீனப் புத்தாண்டின் ஒன்பதாவது நாளான திங்கட்கிழமை (ஜனவரி 30), 'டோட்டோ' குலுக்கல் முடிவை மக்கள் பெரிதும் எதிர்பார்த்திருந்தனர்.\n\nவெற்றியாளருக்கு மாபெரும் பரிசுத் தொகை காத்திருந்தது. முந்திய இரு குலுக்கல்களில் எவரும் முதல் பரிசை வெல்லாததே இதற்குக் காரணம்.\n\nஆனால், இந்த முறை ஒருவருக்கு அடித்தது யோகம். முதல் பரிசாக (Group 1) $7.2 மில்லியனை அவர் அள்ளிச் சென்றார்.\n\nபொங்கோலின் 'ஒயேசிஸ் டெரேசஸ்' ஒருங்கிணைந்த மேம்பாட்டு வளாகத்தில் அமைந்துள்ள ஃபேர்பிரைஸ் பேரங்காடியில் 'டோட்டோ' அதிர்ஷ்டச்சீட்டை அவர் வாங்கியிருந்தார்.\n\n13, 23, 25, 26, 44, 45 ஆகியவை வெற்றி எண்கள். 38 உபரி எண்.\n\nபொதுவாக 'ஜாக்பாட்' பரிசுத் தொகை ஒன்றுக்கும் மேற்பட்டவர்களுடன் பகிர்ந்துகொள்ளப்படுவது உண்டு. ஆனால், திங்கட்கிழமை குலுக்கலில் ஒரே ஓர் அதிர்ஷ்டசாலிதான் முதல் பரிசைத் தட்டிச் சென்றார்.\n\nஒப்புநோக்க, இரண்டாம் பரிசை (Group 2) அறுவர் பகிர்ந்துகொண்டனர். அவர்களில் ஒவ்வொருவரும் $136,161ஐ வென்றனர். இந்தத் தொகை, முதல் பரிசுத் தொகையைவிட கணிசமாகக் குறைவு.\n\nகடந்த வியாழக்கிழமையும் (ஜனவரி 26) கடந்த திங்கட்கிழமையும் (ஜனவரி 23) நடைபெற்ற 'டோட்டோ' குலுக்கலில் எவரும் முதல் பரிசை வெல்லவில்லை. இதனாலேயே 'ஜாக்பாட்' பரிசுத் தொகை $7.2 மில்லியனுக்குக் கூடியது.\n\nபொங்கோல் டிரைவில் ஒயேசிஸ் எல்ஆர்டி நிலையத்துக்குப் பக்கத்தில் 'ஒயேசிஸ் டெரேசஸ்' உள்ளது. அங்கு கீழ்த்தளம் ஒன்றில் (Basement 1) ஃபேர்பிரைஸ் கிளை அமைந்துள்ளது.\n\nஇனிவரும் குலுக்கல்களில் அதிகமானோர் இந்தக் கடையில் 'டோட்டோ' எண்களை வாங்குவர் என்பதில் சந்தேகமில்லை.\n\n'ஒயேசிஸ் டெரேசஸ்' 2018ல் திறக்கப்பட்டது. இதற்கு முன்பு அங்கு ஒருமுறை வெற்றி எண்களைக் கொண்ட குலுக்கல் சீட்டு விற்கப்பட்டிருந்தது.\n\nஅங்கு குலுக்கல் சீட்டை வாங்கிய ஒருவர், 2021 பிப்ரவரி 26ஆம் நடைபெற்ற 'டோட்டோ' குலுக்கலில் $2.38 மில்லியனை வென்றிருந்தார்.\n\nஇம்முறை $7.2 மில்லியன் பரிசை வென்றவர், 'குவிக்பிக் ஆர்டினரி என்ட்ரி' மூலம் குலுக்கல் சீட்டை வாங்கியிருந்தார். அதன் விலை $1. ஆனால், இந்தக் குலுக்கலுக்காக அவர் எத்தனை சீட்டுகளை வாங்கினார் என்பது தெரியவில்லை.\n\nவரும் வெள்ளிக்கிழமை (பிப்ரவரி 3) நடைபெறும் அடுத்த ஆங் பாவ் சிறப்பு 'டோட்டோ' குலுக்கலில் வெற்றிப் பரிசாக ஏறக்குறைய $12 மில்லியன் நிர்ணயிக்கப்பட்டுள்ளது.", "images": [{"image_url": "https://tamilmurasu.com.sg/singapore/s72m-toto-jackpot-won-single-person?w=825", "alt_text": "657d1057-601e-4cee-9a97-906e3ffa9d1b", "caption": "பொங்கோல் டிரைவில் ஒயேசிஸ் எல்ஆர்டி நிலையத்துக்குப் பக்கத்தில் 'ஒயேசிஸ் டெரேசஸ்' உள்ளது. அங்கு கீழ்த்தளம் ஒன்றில் (Basement 1) ஃபேர்பிரைஸ் கிளை அமைந்துள்ளது. படம்: sengkangtopunggol.sg -"}]}
{"article_url": "https://tamilmurasu.com.sg/india/italian-national-strips-abu-dhabi-mumbai-flight", "site_title": "மும்பை விமானத்தில் ஆடை களைந்து பெண் பயணி ரகளை", "publish_date": "2023-01-31", "content": "மும்பை விமானத்தில் ஆடை களைந்து பெண் பயணி ரகளை\n\n31 Jan 2023 - 6:03 pm\n\n1\n\nmins read\n\nபோதையில் அந்த இத்தாலியப் பெண் அப்படிக் கட்டுப்பாடின்றி நடந்துகொண்டதாகத் தெரிவிக்கப்பட்டது. படம்: ஊடகம் -\n\nமும்பை: அபுதாபியிலிருந்து மும்பைக்குச் சென்ற விமானத்தில் ரகளையில் ஈடுபட்ட இத்தாலியப் பெண்ணை மும்பை காவல்துறையினர் கைதுசெய்தனர். பின்னர் அவருக்கு நீதிமன்றம் பிணை வழங்கியது.\n\nபாவ்லா பெருச்சியோ எனும் அப்பெண் பயணி, நேற்று முன்தினம் 30ஆம் தேதி திங்கட்கிழமை யுகே256 எனும் ஏர் விஸ்தாரா விமானத்தில் பயணம் செய்தார்.\n\nபோதையில் இருந்த அவர், 'எக்கானமி' பிரிவிலிருந்த தமக்கு 'பிஸ்னஸ்' பிரிவில் இருக்கை ஒதுக்கித் தரும்படி விமானச் சிப்பந்திகளை வற்புறுத்தியதாகக் கூறப்பட்டது.\n\nஅவரது கோரிக்கையை விமானச் சிப்பந்திகள் ஏற்கவில்லை. அதனைத் தொடர்ந்து, அப்பெண் விமானச் சிப்பந்திகளைத் தாக்கி, அவர்கள்மீது காறி உமிழ்ந்ததாகக் கூறப்பட்டது.\n\nஅத்துடன், தமது ஆடைகளில் சிலவற்றைக் களைந்துவிட்டு, அரை நிர்வாணமாக அவர் நடமாடியதாகவும் சொல்லப்பட்டது.\n\nவிமானச் சிப்பந்திகளின் புகாரையடுத்து, மும்பையில் விமானம் தரையிறங்கியதும் அப்பெண் கைதுசெய்யப்பட்டார். பின்னர் இன்று செவ்வாய்க்கிழமை மும்பை நீதிமன்றம் அவருக்குப் பிணை வழங்கியது.\n\nஇந்தச் சம்பவம் தொடர்பில் அறிக்கை வெளியிட்ட ஏர் விஸ்தாரா, சக பயணிகள் மற்றும் விமானப் பணியாளர்களின் பாதுகாப்பிற்கும் கண்ணியத்திற்கும் அபாயம் விளைவிக்கும் வகையில் நடந்துகொள்வதை ஒருபோதும் சகித்துக்கொள்வதில்லை என்ற கொள்கையில் தான் உறுதியாக இருப்பதாகக் குறிப்பிட்டது.", "images": [{"image_url": "https://tamilmurasu.com.sg/india/italian-national-strips-abu-dhabi-mumbai-flight?w=825", "alt_text": "bbb8bb1c-2991-43bc-89e2-deb2784fa484", "caption": "போதையில் அந்த இத்தாலியப் பெண் அப்படிக் கட்டுப்பாடின்றி நடந்துகொண்டதாகத் தெரிவிக்கப்பட்டது. படம்: ஊடகம் -"}]}
{"article_url": "https://tamilmurasu.com.sg/world/bride-misses-her-own-destination-wedding-after-airline-cancels-flight", "site_title": "விமானம் ரத்தானதால் நின்றுபோன திருமணம்", "publish_date": "2023-01-31", "content": "விமானம் ரத்தானதால் நின்றுபோன திருமணம்\n\n31 Jan 2023 - 11:50 am\n\n2\n\nmins read\n\nதிருமண ஏற்பாடுகளுக்காகச் செலவிட்ட 70,000 டாலருக்கும் அதிகமான தொகையையும் மணப்பெண் இழந்தார். படம்: ஊடகம் -\n\nகடைசி நேரத்தில் விமானம் ரத்து செய்யப்பட்டதால் மணப்பெண்ணால் தனது திருமணத்திற்கே செல்ல முடியாமல் போனது.\n\nஇச்சம்பவம் அமெரிக்காவில் நிகழ்ந்ததாக 'இன்சைடர்' செய்தி தெரிவிக்கிறது.\n\nகேத்தி டெம்கோ என்ற அந்த மணப்பெண் கடந்த ஆண்டு டிசம்பர் 27ஆம் தேதி அமெரிக்காவின் மிசோரியில் இருந்து தென்னமெரிக்க நாடான பெலிசுக்குச் செல்ல சௌத்வெஸ்ட் ஏர்லைன்ஸ் விமானத்தில் முன்பதிவு செய்திருந்தார். பெலிசில் அவருக்கும் மைக்கல் என்பவருக்கும் திருமணம் நடக்கவிருந்தது.\n\nஇந்நிலையில், பயணிகள் அனைவரும் விமானத்தில் ஏற தயாராக இருந்தபோது, விமானம் ரத்து செய்யப்பட்டுவிட்டதாக அதன் விமானி தெரிவித்தார்.\n\nவிமானச் சிப்பந்திகள் மூவர் குறைவாக இருந்ததால் கடைசி நேரத்தில் விமானத்தை ரத்துசெய்ய அதன் விமானி முடிவெடுத்ததாகக் கூறப்பட்டது.\n\nகடைசி நேரத்தில் விமானம் ரத்தானதை அடுத்து, கேத்தி வேறு விமானத்திற்கு முயன்றும் அது முடியாமல் போனது. மணமகன் மைக்கல், அவருக்கு முன்னதாகவே பெலிஸ் சென்றுவிட்டார்.\n\n\"ஏழு விமான முகவர்களை நாடினேன். எப்படியாவது பெலிசுக்குச் சென்றுவிட வேண்டும் என்ற முயற்சியில் என் மொத்த குடும்பமும் 18 மணி நேரம் விமான நிலையத்தில் காத்திருந்தது. மெக்சிகோ சென்று, அங்கிருந்து பேருந்து மூலமாக பெலிஸ் செல்லவும் முயன்றோம். ஆனால், எதுவுமே ஈடேறவில்லை,\" என்றார் கேத்தி.\n\nடிசம்பர் 30ஆம் தேதி காலை முழுவதும் அழுதவாறே இருந்ததாக அவர் குறிப்பிட்டார்.\n\nஇதனையடுத்து, தானும் தன் விருந்தினர்களும் தங்குவதற்காக 70,000 அமெரிக்க டாலருக்குமேல் கொடுத்து சொகுசு விடுதி அறைகளை முன்பதிவு செய்திருந்த நிலையில், அவையனைத்தும் வீணாயின. அப்பணத்தைத் திருப்பித் தர விடுதி மறுத்துவிட்டது.\n\nகாதலனையும் பணத்தையும் ஒருசேர இழந்த அதிர்ச்சியில், செயலற்றுப்போனதாகக் குறிப்பிட்டார் கேத்தி.", "images": [{"image_url": "https://tamilmurasu.com.sg/world/bride-misses-her-own-destination-wedding-after-airline-cancels-flight?w=825", "alt_text": "9c886ece-d62a-4b39-91ff-06abc0117f26", "caption": "திருமண ஏற்பாடுகளுக்காகச் செலவிட்ட 70,000 டாலருக்கும் அதிகமான தொகையையும் மணப்பெண் இழந்தார். படம்: ஊடகம் -"}]}
{"article_url": "https://tamilmurasu.com.sg/sports/messi-says-world-cup-trophy-called-out-him", "site_title": "மெஸ்ஸி: கிண்ணமே என்னை அழைத்தது", "publish_date": "2023-01-31", "content": "மெஸ்ஸி: கிண்ணமே என்னை அழைத்தது\n\n31 Jan 2023 - 10:45 am\n\n2\n\nmins read\n\nமின்னொளியில் பொன்னொளி சிந்தும் உலகக் கிண்ணத்தைக் கண்டதும் தயங்காமல் அதனை முத்தமிடும் லயனல் மெஸ்ஸி. கோப்புப்படம்: ராய்ட்டர்ஸ் -\n\nபியூனஸ் அய்ரஸ்: ஒளி சிந்தும் உலகக் கிண்ணத்தை உயர்த்திப் பிடிக்க அக்கிண்ணமே தன்னைத் தேர்வுசெய்ததாகக் கூறியுள்ளார் லயனல் மெஸ்ஸி.\n\nசென்ற ஆண்டு நவம்பர்-டிசம்பர் மாதங்களில் கத்தாரில் நடந்த உலகக் கிண்ணக் காற்பந்துப் போட்டிகளில் 35 வயது மெஸ்ஸி தலைமையிலான அர்ஜென்டினா அணி வாகை சூடியது.\n\nபிரான்சுக்கு எதிரான இறுதியாட்டம் 3-3 என்ற கோல் கணக்கில் சமநிலையில் முடிந்தபோதும் பெனால்டி வாய்ப்புகளில் அர்ஜெண்டினா வெற்றிபெற்றது.\n\nஇந்நிலையில், \"வா, என்னைப் பற்றிக்கொள், இப்போது நீ என்னைத் தொடலாம் என்று கிண்ணம் என்னை அழைத்துச் சொன்னது,\" என்று அர்ஜென்டினாவின் 'அர்பனா பிளே' வானொலிக்கு அளித்த நேர்காணலின்போது மெஸ்ஸி கூறினார்.\n\nதோஹாவின் அழகான லுசெய்ல் விளையாட்டரங்கில் அக்கிண்ணம் மின்னியதைத் தான் கண்டதாகக் குறிப்பிட்ட அவர், அதை முத்தமிடத் தயங்கவில்லை என்றார்.\n\nஉலகக் கிண்ணப் போட்டிகளைப் பொறுத்தமட்டில், மெஸ்ஸியின் ஐந்தாவது முயற்சியிலேயே அக்கிண்ணம் அவரது கைசேர்ந்தது. 2014ஆம் ஆண்டு நடந்த போட்டிகளில் இறுதியாட்டத்தில் ஜெர்மனியிடம் தோல்வியைத் தழுவியது அர்ஜென்டினா.\n\n\"மிகுந்த வலிக்குப் பின்னரும் இறுதியாட்டத்தில் தோற்ற பிறகும், இறைவன் எனக்காக அதை வைத்திருந்தார்,\" என்றார் மெஸ்ஸி.\n\n1986ஆம் ஆண்டில் டியேகோ மரடோனா தலைமையிலான அர்ஜென்டினா அணி உலகக் கிண்ணம் வென்றிருந்த நிலையில், 36 ஆண்டுகளுக்குப் பிறகு மீண்டும் அக்கிண்ணம் அர்ஜென்டினா வசமானது.\n\n\"மரடோனா கையால் கிண்ணம் வாங்க விரும்பினேன். அது நிகழ்ந்திருந்தால், அர்ஜென்டினா வெற்றியாளராக வாகை சூடியதை அவர் கண்டிருக்க முடியும்,\" என்றார் மெஸ்ஸி.\n\nஆயினும், மேலிருந்து அவரும் தம்மை மிகவும் நேசிப்பவர்களும் தமக்கு வலிமை அளித்ததாக அவர் குறிப்பிட்டார்.\n\nView post on Instagram", "images": [{"image_url": "https://tamilmurasu.com.sg/sports/messi-says-world-cup-trophy-called-out-him?w=825", "alt_text": "ec190a12-e09a-4a70-b331-dd3a8f547e01", "caption": "மின்னொளியில் பொன்னொளி சிந்தும் உலகக் கிண்ணத்தைக் கண்டதும் தயங்காமல் அதனை முத்தமிடும் லயனல் மெஸ்ஸி. கோப்புப்படம்: ராய்ட்டர்ஸ் -"}]}
{"article_url": "https://tamilmurasu.com.sg/top-news/story20230131-123344", "site_title": "சிங்கப்பூரர்கள் நெடுநாள் வாழ, வேலை செய்ய உதவும் திட்டம்", "publish_date": "2023-01-31", "content": "சிங்கப்பூரர்கள் நெடுநாள் வாழ, வேலை செய்ய உதவும் திட்டம்\n\n31 Jan 2023 - 5:30 am\n\n3\n\nmins read\n\nசிங்­கப்­பூ­ரர்­கள் மூப்­ப­டை­யும்­போது தங்­கள் ஆரோக்­கி­யத்தை மேம்­படுத்­த­வும், காக்­க­வும் உத­வும் தேசிய அள­வி­லான திட்­டம் கூடு­த­லா­னோ­ரைச் சென்­ற­டை­ய­வி­ருக்­கிறது. அடுத்த ஐந்து ஆண்­டு­களில் 50 வய­தும் அதற்கு மேற்­பட்ட வய­தும் நிரம்­பிய அரை மில்­லி­ய­னுக்­கும் மேற்­பட்­டோ­ருக்கு இது உதவும்.\n\n'நன்­றாக வாழ்­வோம், சிறப்­பு­டன் முது­மை­ய­டை­வோம்' என்­பது இத்திட்­டத்­தின் பெயர். சுகா­தார மேம்­பாட்டு வாரி­ய­மும் மக்­கள் கழ­க­மும் இதை இணைந்து நடத்துகின்­றன.\n\n2015ல் அறி­விக்­கப்­பட்ட வெற்­றி­க­ர­மாக மூப்­ப­டை­தல் எனும் சிங்­கப்­பூ­ரின் செய­லாக்­கத் திட்­டத்­தின் மேம்­ப­டுத்­தப்­பட்ட அங்­க­மாக இது அமை­யும். வய­தான சிங்­கப்­பூ­ரர்­கள் நீண்­ட­கா­லம் பணி­செய்­ய­வும் சமூ­கத்­து­டன் தொடர்­பில் இருக்­க­வும் வழி­வ­குப்­பது இதன் நோக்­கம்.\n\nஹவ்­காங்­கில் உள்ள சி யுவான் சமூக மன்­றத்­தில் நேற்று நடை­பெற்ற இத்­திட்­டத்­தின் தொடக்க நிகழ்ச்­சி­யில் சுகா­தார அமைச்­சர் ஓங் யி காங் கலந்­து­கொண்­டார். மூப்­ப­டை­தல் தொடர்­பான அம்­சங்­க­ளுக்­கான அமைச்­சர்­நி­லைக் குழு இதற்கு ஏற்­பாடு செய்­தி­ருந்­தது.\n\nசிங்­கப்­பூ­ரில் 2030ஆம் ஆண்­டில் நான்­கில் ஒரு­வர் 65 அல்­லது அதற்கு மேற்­பட்ட வயது நிரம்­பி­ய­வ­ராக இருப்­பார். சிங்­கப்­பூ­ரர்­க­ளின் ஆயுட்­கா­லம் அதி­க­ரித்­தி­ருப்­ப­தும் தம்­ப­தி­யர் குறை­வான எண்­ணிக்­கை­யில் பிள்­ளை­க­ளைப் பெற்­றுக்­கொள்­வ­தும் இதற்­குக் கார­ணங்­கள். முதி­யோ­ரில் கூடு­த­லா­னோர் தனி­யாக வசிப்­பர் என்­றும் கண்­ட­றி­யப்­பட்­டுள்­ளது.\n\n'நன்­றாக வாழ்­வோம், சிறப்­பு­டன் முது­மை­ய­டை­வோம்' திட்­டத்­தின்­கீழ் இத­யம், ரத்த நாளங்­கள் ஆகி­ய­வற்­றின் செயல்­தி­றனை அதி­க­ரிக்க உத­வும் 'ஏரோ­பிக்ஸ்' வகை­யான உடற்­ப­யிற்சி, சீனப் பாரம்­ப­ரிய மருத்­து­வ­ மு­றை­யி­லான 'சி கோங்' உடற்­ப­யிற்சி போன்ற நட­வ­டிக்­கை­க­ளுக்கு ஏற்­பாடு செய்­யப்­படும்.\n\nஇவற்­று­டன், மன­ந­லம் குறித்­துக் கற்­பிக்­கும் பயி­ல­ரங்­கு­களும் இடம்­பெ­றும். சமூக மன்­றங்­கள், துடிப்­பு­டன் முது­மை­ய­டை­வ­தற்­கான நிலை­யங்­கள் போன்­ற­வற்­றில் இவை தற்­போது படிப்­ப­டி­யாக அறி­மு­கம் செய்­யப்­ப­டு­கின்­றன.\n\n'நன்­றாக வாழ்­வோம், சிறப்­பு­டன் முது­மை­ய­டை­வோம்' திட்­டத்­தில் கூடு­த­லா­னோரை இணைப்­ப­தற்கு அர­சாங்­கம் முய­லும் வேளை­யில், இவ்­வாண்­டுப் பிற்­பா­தி­யில் தொடங்­கப்­படும் 'ஹெல்­தி­யர் எஸ்ஜி' திட்­டத்­தி­லும் அதி­க­மா­னோர் பதிவு செய்­வர் என்று நம்­பு­வ­தாக அமைச்­சர் ஓங் குறிப்­பிட்­டார்.\n\n'ஹெல்­தி­யர் எஸ்ஜி' திட்­டத்­தின்­கீழ், 60ம், அதற்கு மேற்­பட்ட வய­தும் நிரம்­பி­ய­வர்­கள் குடும்ப மருத்­து­வர் ஒரு­வ­ரு­டன் பதி­வு­செய்­து­கொள்­ளும்­படி அழைப்பு விடுக்­கப்­படும். அவர்­க­ளுக்­குத் தனிப்­பட்ட பரா­ம­ரிப்­புத் திட்­டத்தை உரு­வாக்­கு­வது இதன் நோக்­கம்.\n\nமேலும், 'நன்­றாக வாழ்­வோம், சிறப்­பு­டன் முது­மை­ய­டை­வோம்' திட்­டத்­தின்­கீழ், முதிய ஊழி­யர்­க­ளைப் பணி­ய­மர்த்­து­வதை ஊக்­கு­விக்­கும் வகை­யில் மானி­யம், நிதி­யு­த­வித் திட்­டம் ஆகி­யவை மேலும் விரி­வு­ப­டுத்­தப்­படும். மாத சம்­ப­ள­மாக $4,000 வரை பெறும் 60 அல்­லது அதற்கு மேற்­பட்ட வய­து­டைய ஊழி­யர்­களை வேலைக்கு அமர்த்­தி­னால் அளிக்கப்படும் சம்­பள உதவி திட்­டம் 2025ஆம் ஆண்­டு­வரை நீட்­டிக்­கப்­படும்.\n\nகடந்த 2020ஆம் ஆண்டு அறி­விக்­கப்­பட்ட இந்த சம்­பள உத­வித் திட்­டத்­தின்­கீழ், 55 வய­துக்கு மேற்­பட்ட ஊழி­யர்­க­ளைப் பணி­ய­மர்த்­தும் நிறு­வ­னங்­களுக்கு இந்த ஊழி­யர்­க­ளின் மாதச் சம்­ப­ளத்­தில் எட்டு விழுக்­காடு வரை அர­சாங்­கம் நிதி­யு­தவி வழங்­கும்.\n\nசென்ற ஆண்டு செப்­டம்­பர் மாத நில­வ­ரப்­படி ஏறக்­கு­றைய $450 மில்­லி­யன் சம்­பள உதவி வழங்­கப்­பட்­டுள்­ளது. இதன் மூலம், 460,000 மூத்த ஊழி­யர்­களும் 100,000 நிறு­வ­னங்­களும் பல­ன­டைந்­துள்­ள­தா­கத் தெரி­விக்­கப்­பட்­டது.\n\nபகுதிநேர மறு­வே­லை­வாய்ப்­புத் திட்­டம், நீக்­குப்போக்­கான வேலைத் திட்­டம் ஆகி­ய­வற்றை நிறு­வ­னங்­கள் கடைப்­பி­டிப்­பதை ஊக்­கு­விக்­கும் வகை­யில் இதற்­கான மானி­ய­மும் 2025ஆம் ஆண்டு வரை நீட்­டிக்­கப்­பட்­டுள்­ளது. தகு­தி­பெ­றும் ஒவ்­வொரு மூத்த ஊழி­ய­ருக்­கும் நிறு­வ­னம் $2,500 சம்­பள ஆத­ர­வைப் பெற இது வகை­செய்­யும்.\n\nகடந்த 2015ல் மக்­கள்­தொ­கை­யில் எட்­டில் ஒரு­வர் 65 அல்­லது அதற்கு மேற்­பட்ட வயது நிரம்­பி­ய­வ­ராக இருந்­தார். அப்­போது அர­சாங்­கம் $3 பில்­லி­யன் மதிப்­புள்ள வெற்­றி­க­ர­மாக மூப்­ப­டை­தல் எனும் திட்­டத்தை அறி­வித்­தது. மூத்­தோர் கற்­றல், தொண்­டூ­ழி­யம், யாரை­யும் சாரா­மல் வாழ்­தல் ஆகிய வாய்ப்­பு­க­ளைப் பெற அது கைகொ­டுத்­தது.\n\nதற்­போது மறு­ஆய்வு செய்­யப்­பட்ட இத்­திட்­டம் கூடு­த­லான சமூக திட்டங்களில் கவ­னம் செலுத்­து­கிறது. இதன் தொடர்­பில், 40க்கு மேற்­பட்ட சந்­திப்­பு­களில் 5,000க்கு மேற்­பட்ட சிங்­கப்­பூ­ரர்­க­ளி­டம் கருத்­த­றி­யப்­பட்­டது. வருங்­கால முதி­யோர் கல்வி அறி­வும் தொழில்­நுட்ப அறி­வும் உடை­ய­வர்­க­ளா­க­வும் வேறு­பட்ட நட­வ­டிக்­கை­களில் ஆர்­வ­மு­டை­யோ­ரா­க­வும் இருப்­பர் என்று சுகா­தார அமைச்சு குறிப்­பிட்­டது.\n\nபரா­ம­ரிப்பு, பங்­க­ளிப்பு, தொடர்­பில் இருத்­தல் எனும் மூன்று அம்­சங்­களில் மறு­ஆய்வு செய்­யப்­பட்ட செய­லாக்­கத் திட்­டம் கவ­னம் செலுத்­தும். சிங்­கப்­பூ­ரர்­கள் வாழ்க்­கையை நிறை­வு­டன் வாழ உத­வு­வது இதன் நோக்­கம்.\n\n'ஸ்போர்ட் சிங்­கப்­பூர்' அமைப்பு, முதி­யோ­ரும் இளை­யர்­களும் இணைந்து ஈடுபட உத­வும் வகை­யில் மறு­வ­டி­வ­மைக்­கப்­பட்ட விளை­யாட்டு அம்­சங்­க­ளைக்­கொண்ட விளையாட்டிடத்தை உருவாக்கும் எனக் கூறப்பட்டது.\n\nமேலும் செய்தி பக்கம் 2ல்", "images": []}
{"article_url": "https://tamilmurasu.com.sg/world/%E0%AE%AA%E0%AF%8B%E0%AE%A9%E0%AE%B8%E0%AF%8D-%E0%AE%95%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D%E0%AE%95%E0%AE%9F%E0%AF%8D%E0%AE%9F%E0%AE%BE%E0%AE%95-%E0%AE%AA%E0%AE%A3%E0%AE%A4%E0%AF%8D%E0%AE%A4%E0%AF%88%E0%AE%9A%E0%AF%8D--1122913", "site_title": "போனஸ்: கட்டுக்கட்டாக பணத்தைச் அள்ளிச் சென்ற ஊழியர்கள்", "publish_date": "2023-01-31", "content": "போனஸ்: கட்டுக்கட்டாக பணத்தைச் அள்ளிச் சென்ற ஊழியர்கள்\n\n31 Jan 2023 - 5:56 am\n\n2\n\nmins read\n\nபெய்ஜிங்: மேடையில் பணக்கட்டுகளை மலைபோல் குவித்து வைத்து, தனது விற்பனை மேலாளர்களுக்குக் கட்டுக்கட்டாக ஆண்டிறுதி போனஸ் வழங்கியுள்ளது சீனாவைச் சேர்ந்த ஒரு நிறுவனம்.\n\n'ஹெனான் மைன்' எனும் பாரந்தூக்கி தயாரிப்பு நிறுவனம், தனது ஊழியர்கள் 70 பேருக்கு 61 மில்லியன் யுவான் (S$11.9 மில்லியன், ரூ.74 கோடி) போனஸ் வழங்கியது.\n\nநிறுவனத்தின் மூன்று சிறந்த விற்பனை மேலாளர்களுக்குத் தலா ஐந்து மில்லியன் யுவான் (S$972,700, ரூ.6 கோடி) வழங்கப்பட்டது. மேலும் 30 பேருக்குக் குறைந்தபட்சம் ஒரு மில்லியன் யுவான் போனசாகக் கிடைத்தது.\n\nநூறாயிரம் யுவான் கட்டுகளாக மேடையில் பணம் அடுக்கி வைக்கப்பட்டிருப்பதைக் காணொளிகள் காட்டுகின்றன. சிறந்த மேலாளராகத் தேர்வுபெற்றவர்கள் தங்களுக்கு வழங்கப்பட்ட போனஸ் தொகையை ஓராளால் தூக்கிச் செல்ல முடியாததால் மற்றவர்கள் அவர்களுக்கு உதவினர்.\n\nஅத்துடன், குறிப்பிட்ட நேரத்தில் அதிகப் பணத்தை எண்ணும் போட்டியும் நடத்தப்பட்டு, பரிசு வழங்கப்பட்டது.\n\nஇந்தப் போட்டிக்காக மட்டும் 12 மில்லியன் பணம் ஒதுக்கி வைக்கப்பட்டது. வேகமாகப் பணம் எண்ணியவருக்கு 157,000 யுவான் (S$30,500, ரூ.19 லட்சம்) பரிசுத்தொகை கிட்டியது.\n\nஇந்நிகழ்வு குறித்த காணொளி சமூக ஊடகங்களில் பரவலாகப் பகிரப்பட்டு வருகிறது. சிலர் இதனைக் கண்டு பொறாமைப்படுவதாகக் குறிப்பிட்டுள்ளனர்; வேறு சிலர் இதனை மோசடி நடவடிக்கை என்று குறிப்பிட்டுள்ளனர்.\n\nகடந்த 2002ஆம் ஆண்டு தொடங்கப்பட்ட ஹெனான் மைன் நிறுவனத்தில் 5,100க்கும் மேற்பட்டோர் பணியாற்றுகின்றனர். சென்ற ஆண்டு இந்நிறுவனம் விற்பனை வருவாயாக 9.16 பில்லியன் யுவான் (S$1.78 பில்லியன், ரூ.11,075 கோடி) ஈட்டியது. இது, அதற்கு முந்திய ஆண்டைவிட 23% அதிகம் என அந்நிறுவனத்தின் அதிகாரபூர்வ இணையத்தளம் கூறுகிறது.\n\nWatch on YouTube", "images": []}
{"article_url": "https://tamilmurasu.com.sg/top-news/story20230131-123343", "site_title": "சேர்ந்து செயல்பட்டால் கண்கூடான நன்மைகள்: லீ", "publish_date": "2023-01-31", "content": "சேர்ந்து செயல்பட்டால் கண்கூடான நன்மைகள்: லீ\n\n31 Jan 2023 - 5:30 am\n\n2\n\nmins read\n\n-\n\nநெருங்­கிய நட்பு நாடு­கள் என்ற முறை­யில் சிங்­கப்­பூர், மலே­சியா இரண்­டின் எதிர்­கா­ல­மும் பின்­னிப் பிணைந்­தி­ருப்­ப­தாக பிர­த­மர் லீ சியன் லூங் கூறி­யி­ருக்­கி­றார்.\n\nஇரு நாடு­களும் ஆக்­க­க­ர­மாக ஒத்­து­ழைத்­தால், இரு­தரப்­புக்­கும் வெற்றி கிட்­டும். இரு நாட்டு மக்­களும் வர்த்­த­கங்­களும் நன்­மை­ய­டைய முடி­யும் என்­றார் அவர்.\n\nமலே­சி­யப் பிர­த­மர் அன்­வார் இப்­ரா­ஹி­முக்கு மதிய விருந்து அளித்து உப­ச­ரித்த வேளை­யில் திரு லீ இவ்­வாறு கூறி­னார்.\n\nமலே­சி­யா­வின் பிர­த­ம­ரா­கப் பொறுப்­பேற்­றுக்­கொண்ட பிறகு திரு அன்­வார் இப்­ரா­ஹிம் நேற்று சிங்­கப்­பூ­ருக்கு முதல்­மு­றை­யாக அதி­கா­ரத்­து­வப் பய­ணம் மேற்­கொண்­டார்.\n\nஇரு நாடு­களும் தொடர்ந்து ஒத்­து­ழைத்து இரு­த­ரப்பு உறவை மேம்­ப­டுத்­து­வது குறித்­துத் திரு லீ மகிழ்ச்சி தெரி­வித்­தார். அதற்­குப் பதி­ல­ளித்த மலே­சி­யப் பிர­த­மர் இரு­த­ரப்பு உற­வில் தீர்க்க இய­லா­தது என்று எந்­தப் பிரச்­சி­னை­யும் இல்லை என்­றார். மலே­சி­யா­வும் சிங்­கப்­பூ­ரும் மிகச் சிறந்த அண்டை நாடு­கள். இருநாட்டு மக்­க­ளுக்­கும் கூடு­தல் நன்­மை­ய­ளிக்­கும் வகை­யில் இரண்­டும் மேலும் இணைந்து செயல்­பட இய­லும் என்­றார் திரு அன்­வார்.\n\nநேற்­றுக் காலை தாங்­கள் இரு­வ­ரும் பல­னுள்ள கலந்­து­ரை­யா­டலை நிகழ்த்­தி­ய­தா­க­வும் நிலு­வை­யில் இருக்­கும் இரு­த­ரப்பு விவ­கா­ரங்­கள் தொடர்­பில் முன்­னேற்­றம் காண்­பது குறித்­துக் கலந்­து­பே­சி­ய­தா­க­வும் திரு லீ கூறி­னார்.\n\nபிர­த­மர் அன்­வா­ரின் ஒத்­து­ழைப்­போடு சிங்­கப்­பூர்- மலே­சியா உற­வு­கள் புதிய உச்­சத்தை எட்­டும் என்று தாம் நம்­பு­வ­தா­கத் திரு லீ சொன்­னார்.\n\nஇரு நாடு­களும் புவி­யி­யல் ரீதி­யா­கப் பிணைந்­துள்­ளன. இரு­த­ரப்­புக்­கும் பொது­வான வர­லாறு உண்டு என்­ப­தை­யும் இரு நாட்டு மக்­க­ளுக்கு இடை­யில் ஆழ­மான குடும்ப, கலா­சா­ரத் தொடர்பு இருப்­ப­தை­யும் அவர் சுட்­டி­னார்.\n\nமலே­சி­யா­வில் சிங்­கப்­பூர் $56 பில்­லி­ய­னுக்­கு­மேல் முத­லீடு செய்­துள்­ளது. இது மலே­சி­யப் பொரு­ளி­யல்­மீ­தான சிங்­கப்­பூ­ரின் நம்­பிக்­கை­யைப் பிர­தி­ப­லிப்­ப­தா­கத் திரு லீ குறிப்­பிட்­டார்.\n\nகொவிட்-19 கால­கட்­டத்­தில் இரு நாடு­களும் ஒன்­றுக்­கொன்று கைகொ­டுத்­தன. விநி­யோ­கம் தடை­ப­ட­வில்லை என்று கூறிய அவர் திரு அன்­வா­ரு­டன் தமக்கு நீண்­ட­கா­லத் தொடர்பு உண்டு என்­றார்.\n\nமலே­சிய ஊழி­யர்­கள் அதி­கா­லை­யில் எழுந்து சிங்­கப்­பூர் வர வரி­சை­யில் காத்­தி­ருப்­பது குறித்த திரு லீயின் அக்­கறை தம்மை நெகிழ்த்­தி­ய­தாக திரு அன்­வார் கூறி­னார். இதற்­குத் தீர்­வு­காண்­பது தங்­கள் இரு­வ­ரின் விருப்­பம் என்­றார் அவர்.\n\nஇரு நாடு­களும் உண­வுப் பாது­காப்­பில் ஒத்­து­ழைப்பை மேம்­ப­டுத்­த­லாம்.\n\nசிங்­கப்­பூ­ரு­டன் உற­வைத் தொடர்­வதே மலே­சி­யா­வின் விருப்­பம் என்­று பிரதமர் அன்வார் குறிப்பிட்டார்.\n\nதமது நிர்வாகம் புதியது என்றாலும் சிங்கபூருடனான உறவைப் பொறுத்தவரை தாமும் தமது அமைச்சரவையும் தெளிவான நிலைப்பாட்டில் இருப்பதாக திரு அன்வார் கூறினார்.\n\nமேலும் செய்தி பக்கம் 2ல்", "images": [{"image_url": "https://tamilmurasu.com.sg/top-news/story20230131-123343?w=825", "alt_text": "3ed04473-7358-40f9-982c-fe2a8337066b", "caption": "-"}]}
{"article_url": "https://tamilmurasu.com.sg/world/story20230131-123366", "site_title": "அம்னோ தலைவர்கள் பலர் பிகேஆர்-இல் இணைவார்கள்", "publish_date": "2023-01-31", "content": "அம்னோ தலைவர்கள் பலர் பிகேஆர்-இல் இணைவார்கள்\n\n31 Jan 2023 - 5:30 am\n\n2\n\nmins read\n\n-\n\n\"அன்வாரின் கெஅடிலான் (பிகேஆர்) கட்சியில் சேர உறுப்பினர் படிவத்தை வரும் 4ஆம் தேதி சமர்ப்பிக்கிறேன். என்னைப் பின்பற்றி பல அம்னோ தலைவர்கள் பிகேஆர் கட்சியில் சேரவிருக்கின்றனர்,\" என்று ஸாஹிடி ஸைனூல் அபிடின் கூறியுள்ளார்.\n\nவரும் 4ஆம் தேதி பிகே­ஆர் கட்சி­ யி­டம் உறுப்­பி­னர் படி­வத்தை கொடுக்க முடிவு செய்­துள்­ள­தா­கக் கூறி­யுள்ள முன்­னாள் தொடர்பு, பல்­லூ­டக துணை அமைச்­சர் ஸாஹிடி, அம்னோ வைச் சேர்ந்த தேசியத் தலை­வர்­கள் பலர் பிகே­ஆர் கட்­சி­யில் இணைய விரும்­பு­கின்­ற­னர் என்­றார்.\n\n\"பாடாங் பெசார் அம்னோ பிரி­வைச் சேர்ந்த 100 பேரு­டன் நான் அதி­கா­ர­பூர்­வ­மாக பிகே­ஆர் கட்­சி­யில் இணை­கி­றேன். பாடாங் பெசா­ரில் உள்ள பல கிளை­களும் விரைவில் கலைக்­கப்­படும்,\" என்று அவர் தெரிவித்தார்.\n\nகடந்த 2013ஆம் ஆண்­டி­லி­ருந்து பெர்­லிஸ் மாநி­லத்­தில் உள்ள பாடாங் பெசா­ரின் நாடாளு­ மன்ற உறுப்­பி­ன­ராக ஸாஹிடி இருந்து வந்­துள்­ளார்.\n\nஆனால் நவம்­பர் 19ஆம் தேதி நடை­பெற்ற தேர்­த­லில் சுயேச்­சை­யாக போட்­டி­யிட்ட அவர் தோல்வி யைத் தழுவினார்.\n\n\"அம்­னோ­வில் உள்ள பலர் பிகே­ஆர் கட்­சி­யில் எப்­படி சேர்வது என்பது பற்றி என்­னி­டம் கேட்­டுள்­ள­னர். இவர்­களில் உச்­ச­மன்­றத்­தைச் சேர்ந்த உறுப்­பி­னர்­களும் அடங்குவர்,\" என்று ஸாஹிடி கூறி­ய­தாக சினார் ஹரி­யான் குறிப்­பிட்­டது.\n\nஅம்னோ தலை­வர் ஸாஹிட் ஹமி­டி­யும் உச்­ச­மன்­ற­மும் உரிய நடை­மு­றை­யைப் பின்­பற்­றா­மல் பலரை நீக்­கி­யது, இடை­நீக்­கம் செய்­தது கட்­சித் தலை­வர்­கள், அடி­மட்­டத் தொண்­டர்­க­ளிடையே அதி­ருப்­தியை ஏற்­படுத்தி உள்ளது என்றார் அவர்.\n\nகடந்த வெள்­ளிக்­கி­ழமை அன்று முன்­னாள் சுகா­தார அமைச்­சரான கைரி ஜமா­லு­தீனை கட்­சி­யி­லி­ருந்து அம்னோ நீக்­கி­யது. முன்­னாள் தற்­காப்பு அமைச்­சர் ஹிஷா­மு­தீன் உசேன் உட்­பட பல உறுப்­பி­னர்­கள் ஆறு ஆண்­டு­களுக்கு இடை­நீக்­கம் செய்­யப்­பட்­ட­னர்.\n\nதற்போதைய மலே­சி­ய துணைப் பிர­த­ம­ரான ஸாஹிட், தன்­னு­டன் ஒத்­துப்­போ­காத தலை­வர்­களை நீக்கியிருப்பதாக திரு ஸாஹிடி விமர்­சித்துள்ளார்.\n\n\"நல்லவேளை, நம் நாட்டில் உள்ள நீதிபதிகளை ஸாஹிட் தொட முடியாது. இல்லையென்றால் அவர்களையும் பதவியிலிருந்து அவர் நீக்கியிருப்பார்,\" என்று திரு ஸாஹிடி சொன்னார்.\n\nஆனால் அம்னோவிலிருந்து நீக்கப்பட்ட கட்சித் தலைவர்கள் உடனடியாக பிகேஆர் கட்சியில் சேர்த்துக் கொள்ளப்படுவார்களா என்பது தெரியவில்லை.\n\nஆளும் பக்கத்தான் ஹரப்பான் கூட்டணியில் இடம்பெற்ற கட்சி களின் கருத்துகளை அறிந்து விலக்கப்பட்ட அம்னோ தலைவர் களை சேர்த்துக்கொள்வது பற்றி முடிவு செய்யப்படும் என்று பிரதமர் அன்வார் கூறியிருப்பதாக பெர்னாமா தெரிவிக்கிறது.\n\nதற்போதைய ஒருமைப்பாட்டு அரசாங்கத்தில் இடம்பெற்றுள்ள கூட்டணிக் கட்சிகளிடையே ஒத்துழைப்பைக் கட்டிக்காக்கும் நோக்கத்தில் பிகேஆர் இவ்வாறு முடிவு செய்துள்ளதாகத் தெரி கிறது.", "images": [{"image_url": "https://tamilmurasu.com.sg/world/story20230131-123366?w=825", "alt_text": "c0983949-4f56-454c-b7f4-5403fb60032f", "caption": "-"}]}
{"article_url": "https://tamilmurasu.com.sg/tamilnadu/story20230131-123364", "site_title": "2022ஆம் ஆண்டில் 165 பேருக்கு மரணதண்டனை விதிக்கப்பட்டது", "publish_date": "2023-01-31", "content": "2022ஆம் ஆண்டில் 165 பேருக்கு மரணதண்டனை விதிக்கப்பட்டது\n\n31 Jan 2023 - 5:30 am\n\n2\n\nmins read\n\nமரண தன்­டனை விதிக்­கப்­பட்­டோ­ரில் ஏறக்­கு­றைய மூன்­றில் ஒரு பங்­கி­னர், பாலி­யல் குற்­றத்­திற்­கா­கத் தண்­டிக்­கப்­பட்­ட­வர்­கள் எனக் கூறப்­படுகிறது. படம்: பிக்ஸாபே -\n\nபுதுடெல்லி: இந்­தி­யா­வில் கடந்த இரு­பது ஆண்­டு­களில் இல்­லாத அள­வுக்கு சென்ற ஆண்டு 165 பேருக்குத் தூக்கு தண்­டனை விதிக்­கப்­பட்­ட­தா­கத் தெரி­விக்­கப்­பட்­டுள்ளது. ஒப்­பு­நோக்க 2021ல் 146 பேருக்கு மரண தண்­டனை விதிக்­கப்­பட்­டது.\n\nமரண தன்­டனை விதிக்­கப்­பட்­டோ­ரில் ஏறக்­கு­றைய மூன்­றில் ஒரு பங்­கி­னர், பாலி­யல் குற்­றத்­திற்­கா­கத் தண்­டிக்­கப்­பட்­ட­வர்­கள் எனக் கூறப்­படுகிறது. சென்ற ஆண்­டின் இறு­தி­யில், மரண தண்­ட­னையை எதிர்­நோக்­கிச் சிறை­யில் உள்­ளோ­ரின் மொத்த எண்­ணிக்கை 539 ஆனது. இது 2016ஆம் ஆண்­டுக்­குப் பிறகு ஆக அதி­கம்.\n\n2015ஆம் ஆண்­டு­டன் ஒப்­பி­டு­கை­யில் இது 40 விழுக்­காடு அதி­கம்.\n\nநீதி­மன்­றங்­கள் அதி­க­மான வழக்­கு­களில் மர­ண­தண்­டனை விதிப்­ப­தை­யும் மேல்­மு­றை­யீட்டு நீதி­மன்­றங்­கள் இத்­த­கைய வழக்­கு­களில் குறை­வா­ன­வற்­றுக்கே தீர்ப்­ப­ளித்­தி­ருப்­ப­தை­யும் இது காட்­டு­வ­தா­கக் கரு­தப்­ப­டு­கிறது.\n\nபுது­டெல்­லி­யில் உள்ள தேசிய சட்­டப் பல்­க­லைக்­க­ழ­கம் வெளி­யிட்ட 'இந்­தி­யா­வில் மர­ண­தண்­டனை:\n\n2022க்கான வரு­டாந்­த­ரப் புள்­ளி­வி­வ­ரங்­கள்' எனும் அறிக்­கை­யில் இந்­தத் தக­வல்­கள் இடம்­பெற்­றுள்­ளன.\n\nசென்ற ஆண்டு பிப்­ர­வ­ரி­யில் அக­ம­தா­பாத் நீதி­மன்­றம் 38 பேருக்கு மர­ண­தண்­டனை விதித்­தது. கடந்த 2008ஆம் ஆண்டு நடந்த தொடர் குண்டு வெடிப்­புச் சம்­ப­வங்­க­ளின் தொடர்­பில் இவ்­வாறு தீர்ப்­ப­ளிக்­கப்­பட்­டது. சென்ற ஆண்டு மர­ண­தண்­டனை விதிக்­கப்­பட்­டோர் எண்­ணிக்கை அதி­க­ரித்­­த­தற்கு இது­வும் ஒரு கார­ணம்.\n\nசென்ற ஆண்டு பாலி­யல் குற்ற வழக்­கு­களில் 52 பேருக்கு மர­ண­தண்­டனை விதிக்­கப்­பட்­டது.\n\nஉத்­த­ரப் பிர­தே­சத்­தில் இவ்­வாறு மர­ண­தண்­டனை விதிக்­கப்­பட்டு சிறை­யில் இருக்­கும் கைதி­க­ளின் எண்­ணிக்கை அதி­கம் என்று கூறப்­படுகிறது. அங்கு 100 கைதி­கள் மர­ண­தண்­ட­னையை எதிர்­நோக்­கு­கின்­ற­னர். குஜ­ராத்­தில் இந்த எண்­ணிக்கை 61. ஜார்க்­கண்­டில் 46 பேர் மர­ண­தண்­டனை விதிக்­கப்­பட்ட கைதி­கள்.\n\nமேல்­மு­றை­யீட்டு நீதி­மன்­றங்­கள் பெரும்­பா­லான முறை­யீட்டு வழக்­கு­களில் மனு­தா­ரரை மர­ண­தண்­ட­னை­யி­லி­ருந்து விடு­விப்­ப­தா­கத் தெரி­கிறது.\n\nஇருப்­பி­னும் அவை மிக மெது­வா­கவே இவ்­வ­ழக்­கு­களில் தீர்ப்­ப­ளிக்­கின்­றன.\n\nஒவ்­வோர் ஆண்­டும் நீதி­மன்­றங்­களில் புதி­தாக சில வழக்­கு­களில் மர­ண­தண்­டனை விதிக்­கப்­ப­டு­கின்­றது.\n\nஇத­னால் மர­ண­தண்­டனை விதிக்­கப்­பட்ட கைதி­க­ளின் எண்­ணிக்கை தொடர்ந்து உயர்ந்­து­வ­ரு­வ­தாக சட்ட வல்­லு­நர்­கள் கூறு­கின்­ற­னர்.", "images": [{"image_url": "https://tamilmurasu.com.sg/tamilnadu/story20230131-123364?w=825", "alt_text": "50e9f1f2-acbc-43c1-974c-585cecb96e5e", "caption": "மரண தன்­டனை விதிக்­கப்­பட்­டோ­ரில் ஏறக்­கு­றைய மூன்­றில் ஒரு பங்­கி­னர், பாலி­யல் குற்­றத்­திற்­கா­கத் தண்­டிக்­கப்­பட்­ட­வர்­கள் எனக் கூறப்­படுகிறது. படம்: பிக்ஸாபே -"}]}
{"article_url": "https://tamilmurasu.com.sg/singapore/story20230131-123348", "site_title": "பொது வீடுகள்: இரண்டு தனி மசோதாக்கள் விவாதிப்பு", "publish_date": "2023-01-31", "content": "பொது வீடுகள்: இரண்டு தனி மசோதாக்கள் விவாதிப்பு\n\n31 Jan 2023 - 5:30 am\n\n2\n\nmins read\n\n-\n\nசிங்கப்பூர் நாடாளுமன்றம் பிப்ரவரி 6ஆம் தேதி கூடுகிறது. சிங்கப்பூரர்களுக்கு அரசாங்க வீடுகள் எட்டக்கூடியவையாக, கட்டுப்படியான விலையில் இருப்பதன் தொடர்பிலான தனிப்பட்ட இரண்டு மசோதாக்களை அப்போது மன்றம் விவாதிக்கும்.\n\nஇப்போதைய, எதிர்கால சிங்கப்பூரர்களின் நலன்களைப் பாதுகாக்கும் அதேவேளையில், அரசாங்க வீடுகளை மக்களுக்கு எட்டக்கூடியவையாக, கட்டுப்படியான விலையில் வைத்திருப்பதன் முக்கியத்துவத்தை வலியுறுத்தும்படி நாடாளுமன்றத்தைக் கேட்டுக் கொள்ளும் மசோதா ஒன்றை தேசிய வளர்ச்சி அமைச்சர் டெஸ்மண்ட் லீ தாக்கல் செய்து இருக்கிறார்.\n\nஅந்த மசோதா, இந்த இரண்டையும் சாதிக்க அரசாங்கத்தின் உறுதியையும் கோருகிறது. பொது வீடு தொடர்பான பிரச்சினைகள் பற்றி விவாதிக்க வேண்டும் என்று கேட்டு சிங்கப்பூர் முன்னேற்றக் கட்சியைச் சேர்ந்த தொகுதியில்லா உறுப்பினர்கள் ஜனவரி 20ஆம் தேதி தீர்மானம் ஒன்றை மன்றத்தில் தாக்கல் செய்தார்கள். அதைத் தொடர்ந்து இந்த மசோதா இடம்பெறுகிறது.\n\nஇதனிடையே, இது பற்றி ஃபேஸ்புக்கில் கருத்துரைத்த தேசிய வளர்ச்சி மூத்த துணை அமைச்சர் சிம் ஆன், திரு லீ தாக்கல் செய்திருக்கும் மசோதாவும் சிங்கப்பூர் முன்னேற்றக் கட்சி உறுப்பினர்கள் தாக்கல் செய்த மசோதாவும் ஒன்று போலவே தெரியலாம். ஆனால் உண்மையிலேயே இரண்டும் ஒன்றல்ல என்று கூறினார்.\n\n\"நாடாளுமன்றத்தில் இடம்பெறும் விவாதத்தின்போது அரசாங்கம் தன்னுடைய உறுதிப்பாட்டை தெள்ளத்தெளிவாக வெளிப்படுத்தும்.\n\n\"அரசாங்க வீடுகள் சிங்கப்பூரர்களுக்கு எட்டக்கூடியவையாக இருக்கும். அவர்களின் நலனை அரசாங்கம் பாதுகாக்கும் என மன்றம் உறுதிபட தெரிவிக்கும்,\" என்று திருவாட்டி சிம் குறிப்பிட்டார்.\n\nமன்றத்தில் பொருள்பொதிந்த விவாதம் இடம்பெறும் என்று தான் எதிர்பார்ப்பதாக திருவாட்டி சிம் மேலும் தெரிவித்துள்ளார்.", "images": [{"image_url": "https://tamilmurasu.com.sg/singapore/story20230131-123348?w=825", "alt_text": "fa89695f-fbc8-45f2-a9c8-605e82fc9145", "caption": "-"}]}
{"article_url": "https://tamilmurasu.com.sg/world/story20230131-123370", "site_title": "கடலிலிருந்து மாணவர்கள் மீட்பு", "publish_date": "2023-01-31", "content": "கடலிலிருந்து மாணவர்கள் மீட்பு\n\n31 Jan 2023 - 5:30 am\n\n1\n\nmins read\n\nதிங்­கள் மாலை 7.00 மணி­ய­ள­வில் மாண­வர்­களை ஆசி­ரி­யர்­கள் மீட்­பதை சமூக ஊடங்­களில் பதி­வேற்­றப்­பட்ட காணொ­ளி­கள் காட்­டின. படம்: ரொஸ்லே ரஃப்பி - ஃபேஸ்புக்  -\n\nகோத்தா கின­பாலு: சாபா­வின் செம்­போர்னா மாவ­ட்­டத்­தில் உள்ள புலாவ் பாபா­பேக்­கில் மரப்­ப­டகு கவிழ்ந்­த­தில் கட­லில் இரு­பது மாண­வர்­கள் விழுந்து விட்டனர்.\n\nஅவர்களை ஆசி­ரி­யர்­கள் மீட்டுக் கரை சேர்த்­த­னர்.\n\nதிங்­கள் மாலை 7.00 மணி­ய­ள­வில் மாண­வர்­களை ஆசி­ரி­யர்­கள் மீட்­பதை சமூக ஊடங்­களில் பதி­வேற்­றப்­பட்ட காணொ­ளி­கள் காட்­டின.\n\nஇந்­தச் சம்­ப­வத்­தால் பிள்­ளை­கள் அதிர்ச்சி அடைந்தாலும் யாருக்­கும் காயம் ஏற்­ப­ட­வில்லை என்று செம்போர்னா அம்னோ பிரிவுத் தலை­வர் தெரிவித்தார்.", "images": [{"image_url": "https://tamilmurasu.com.sg/world/story20230131-123370?w=825", "alt_text": "f5441c79-b11b-4d3c-a7f7-a19421d26d9e", "caption": "திங்­கள் மாலை 7.00 மணி­ய­ள­வில் மாண­வர்­களை ஆசி­ரி­யர்­கள் மீட்­பதை சமூக ஊடங்­களில் பதி­வேற்­றப்­பட்ட காணொ­ளி­கள் காட்­டின. படம்: ரொஸ்லே ரஃப்பி - ஃபேஸ்புக்  -"}]}
{"article_url": "https://tamilmurasu.com.sg/india/story20230131-123357", "site_title": "பாதுகாப்பு அம்சத்துடன் புதிய வாக்காளர் அட்டை", "publish_date": "2023-01-31", "content": "பாதுகாப்பு அம்சத்துடன் புதிய வாக்காளர் அட்டை\n\n31 Jan 2023 - 5:30 am\n\n1\n\nmins read\n\n-\n\nபுது­டெல்லி: புதிய பாது­காப்பு அம்­சங்­க­ளு­டன் 16 லட்­சம் புதிய வாக்­கா­ளர் அடை­யாள அட்­டை­கள் அச்­சி­டப்­பட்­டுள்­ள­தாக தலை­மைத் தேர்­தல் அதி­காரி சத்­ய­பி­ரத சாகு தெரி­வித்­துள்­ளார். மேலும், முதற்­கட்­ட­மாக ஈரோடு கிழக்குத் தொகுதி வாக்­கா­ளர்­க­ளுக்கு புதிய வாக்­கா­ளர் அடை­யாள அட்டை வழங்­கப்­படும் என­ சத்­ய­பி­ரத சாகு தெரி­வித்­துள்­ளார்.", "images": [{"image_url": "https://tamilmurasu.com.sg/india/story20230131-123357?w=825", "alt_text": "e0dff84c-8deb-49b9-8b49-0f171099daab", "caption": "-"}]}
{"article_url": "https://tamilmurasu.com.sg/india/story20230131-123358", "site_title": "அதானி குழுமத்தால் எல்ஐசிக்கு பேரிழப்பு", "publish_date": "2023-01-31", "content": "அதானி குழுமத்தால் எல்ஐசிக்கு பேரிழப்பு\n\n31 Jan 2023 - 5:30 am\n\n1\n\nmins read\n\n-\n\nபுதுடெல்லி: அதானி குழுமம் முறைகேடுகளில் ஈடுபட்டுள்ளதாக கடந்த வாரம் ஹிண்டன்பர்க் ஆய்வு நிறுவனம் அறிக்கை வெளியிட்டது. அதைத் தொடர்ந்து அதானி நிறுவனங்களின் பங்கு மதிப்பு ரூ.4.20 லட்சம் கோடி சரிந்தன. அதானி குழுமத்தில் எல்ஐசி, எஸ்பிஐ உள்ளிட்ட பொதுத் துறை நிறுவனங்கள் முதலீடு செய்துள்ள நிலையில் அந்நிறுவனங்களுக்கும் பேரிழப்பு ஏற்பட்டுள்ளது.\n\nஅதானி குழுமத்தின் மீதான குற்றச்சாட்டு காரணமாக எல்ஐசி, எஸ்பிஐ பொதுத் துறை நிறுவனங்கள் பங்கு மதிப்பு ரூ.78,000 கோடி சரிந்துள்ளது. இருப்பினும், மீண்டும் எல்ஐசி ரூ.300 கோடி, எஸ்பிஐ ரூ.225 கோடி அதானி குழுமத்தில் முதலீடு செய்கின்றன. இதுகுறித்து ரிசர்வ் வங்கி, செபி, அமலாக்கத் துறை, சிபிஐ உள்ளிட்ட அமைப்புகளும், மத்திய நிதி அமைச்சகமும் ஏன் இன்னும் அமைதி காக்கின்றன என்று காங்கிரஸ் பொதுச் செயலர் ரன்தீப் சுர்ஜேவாலா கேள்வி எழுப்பியுள்ளார்.", "images": [{"image_url": "https://tamilmurasu.com.sg/india/story20230131-123358?w=825", "alt_text": "16379c14-7643-420a-a13d-db7ef312b301", "caption": "-"}]}
{"article_url": "https://tamilmurasu.com.sg/singapore/story20230131-123355", "site_title": "﻿﻿﻿﻿செய்திக்கொத்து", "publish_date": "2023-01-31", "content": "﻿﻿﻿﻿செய்திக்கொத்து\n\n31 Jan 2023 - 5:30 am\n\n3\n\nmins read\n\n-\n\nமின்னிலக்க நாணய மோசடி தொடர்பாக நீதிமன்ற வழக்கு\n\nமோசடிக்காரர் என்று தெரியாமல் ஒருவரிடம் தமது மின்னிலக்க நாணயத்தை விற்ற ஒரு நபர், அந்த விற்பனையில் பெற்ற $10,001 தொகையைத் தம்வசம் வைத்துக்கொள்ளலாம் என்று தீர்ப்பளிக்கப்பட்டுள்ளது.\n\nஅத்தொகை திரு லிங் கொக் ஹுவா என்பவர் மோசடியில் இழந்த பணம் ஆகும். அதைக் கொண்டு மோசடிக்காரர் திரு வில்லியம் லிம் டியன் ஹாவ் என்பவரிடமிருந்து மின்னிலக்க நாணயத்தை வாங்கினார். மோசடி செய்த $10,001ஐ திரு லிம்மிடம் மாற்றிவிட்டார்.\n\nஅச்சம்பவத்தை விசாரித்த காவல்துறையினர் பணத்தைக் கைப்பற்றினர். பணத்தைத் தொலைத்தவரும் மின்னிலக்க நாணயத்தைத் தெரியாமல் விற்று பணம் பெற்றவரும் அத்தொகை தங்களுக்கே சொந்தம் என்று நீதிமன்றத்தில் வாதிட்டிருந்தனர். இருவரும் பாதிக்கப்பட்டவர்கள் என்றும் சட்டப்படி அப்பணம் இருவருக்கும் சொந்தம் என்றும் உயர்நீதிமன்ற நீதிபதி ஏடிட் அப்துல்லா நேற்று கூறினார்.\n\nதிரு லிம், சட்டப்படி செல்லும் பரிவர்த்தனையில் பணத்தைப் பெற்றதை நீதிபதி சுட்டினார். குற்றவியல் சட்டத்தின்கீழ், அத்தொகை கைப்பற்றப்பட்ட அவரிடமே திருப்பித் தரப்பட வேண்டும் என்று தீர்ப்பளித்தார்.\n\nமோசடி செய்த முன்னாள் அடித்தளத் தலைவருக்கு ஏழு மாதம் சிறை\n\nஉட்லண்ட்ஸ் வட்டாரம் '8' குடியிருப்பாளர் கட்டமைப்பின் (ஆர்என்) முன்னாள் தலைவர் ஒருவர் செயற்குழுவில் இருந்த இருவரை ஏமாற்றி, $10,800 மோசடி செய்தார். டியோ கம் வெங், 60, (படம்) எனும் அந்நபர் அப்போதைய துணைத் தலைவர் கியன் டூ சோங், அப்போதைய பொருளாளர் சிவநேசன் சாமிநாதன் இருவரையும் ஏமாற்றி பணம் பெற்றார்.\n\nஅப்போது பணமுடையில் இருந்த டியோ, அமைப்புக்காக பொருள்கள், சேவைகள் ஆகியவற்றைப் பெறச் சொந்தப் பணத்தைச் செலவிட்டதாகப் போலிக் கணக்குக் காட்டினார். 2018ஆம் ஆண்டுக்கும் 2021ஆம் ஆண்டுக்கும் இடையே குற்றங்கள் நிகழ்ந்தன.\n\nமேலும், உறவைத் வெளிப்படுத்தாமல் தமது மனைவியைத் துப்புரவாளர் பணியில் டியோ அமர்த்தினார். மற்றவர்களுக்குத் தெரிவிக்காமல் தமது சொந்த நிறுவனத்தை பழுதுபார்ப்பு, வண்ணம் பூசும் பணிகளில் அவர் ஈடுபடுத்தினார்.\n\nமோசடி தொடர்பான ஐந்து குற்றச்சாட்டுகளை ஒப்புக்கொண்ட டியோவுக்கு நேற்று ஏழு மாதம் சிறைத்தண்டனை விதிக்கப்பட்டது. 2021 நவம்பரில் அவரை அடித்தத்தளத் தொண்டூழியராக நீக்கிவிட்டதாக மக்கள் கழகம் ஸ்ட்ரெய்ட்ஸ் டைம்சிடம் கூறியது.\n\nபலமுறை மானபங்கம் செய்த\n\nமாற்றாந்தந்தைக்கு 20 மாதச் சிறை\n\nதமது மனைவியின் மகளுக்குக் கடந்த 2016 முதல் 2019 வரை பலமுறை பாலியல் தொந்தரவு தந்த மாற்றாந்தந்தைக்கு நீதிமன்றம் நேற்று 20 மாதச் சிறைத் தண்டனையை விதித்துள்ளது. குற்றம் புரிந்த ஆடவரும் பாதிக்கப்பட்ட பெண்ணின் தாயாரும் 2014ல் மணமுடித்தனர். அதன் பிறகு, இளம்பெண்ணுக்கும் ஆடவருக்கும் பாசமிகு தந்தை-மகள் உறவு உண்டானது.\n\nஆனால் 2016ல் அந்த ஆடவர், அப்பெண்ணை மானபங்கம் செய்யத் தொடங்கினார். அப்போது அப்பெண்ணுக்கு 16 வயது. சென்ற 2018ஆம் ஆண்டிலும் 2019ஆம் ஆண்டிலும் அந்த ஆடவர் அவரை மானபங்கம் செய்தார். அவரை முத்தமிட முயன்றது, அந்தரங்க உறுப்புகள், மார்பகங்கள் போன்றவற்றைத் தொட்டது ஆகியவை அக்குற்றங்களில் அடங்கும்.\n\nதமது தாயாரும் அவரது கணவரும் சண்டையிட்டுப் பிரிந்துவிடுவர் என்ற பயத்தில் பாதிக்கப்பட்ட பெண் முதலில் தாயாரிடம் உண்மையைக் கூறவில்லை.\n\nஆனால் 2019ல் இறுதி மானபங்கச் சம்பவத்துக்குப் பிறகு, அப்பெண் தாயாரிடம் உண்மையைச் சொல்ல, காவல்துறையிடம் புகார் அளிக்கப்பட்டது.", "images": [{"image_url": "https://tamilmurasu.com.sg/singapore/story20230131-123355?w=825", "alt_text": "451236e2-2680-40ab-86c3-0b025660754c", "caption": "-"}]}
{"article_url": "https://tamilmurasu.com.sg/singapore/story20230131-123349", "site_title": "﻿﻿﻿﻿செய்திக்கொத்து", "publish_date": "2023-01-31", "content": "﻿﻿﻿﻿செய்திக்கொத்து\n\n31 Jan 2023 - 5:30 am\n\n3\n\nmins read\n\n-\n\nபுதிய கட்டுப்பாட்டு முறை:\n\nவிமான தாமதங்கள் குறையும்\n\nசிங்கப்பூரில் வருங்காலத்தில் விமானச் சேவைகள் கூடும் என்று கணிக்கப்பட்டுள்ளது.\n\nஇந்த நிலையில், விமானப் போக்குவரத்தைச் சிறந்த முறையில் நிர்வகித்து, தாதமத்தைக் குறைக்கத் தோதாக புதிய விமானப் போக்குவரத்து நிர்வாகச் சாதன முறையை (ஏடிஎம்) அமைப்பதற்கான அடிப்படை பணிகளை சிங்கப்பூர் தொடங்கி இருக்கிறது.\n\nசிங்கப்பூர் சிவில் விமானப் போக்குவரத்து ஆணையம், 2020களின் நடுப்பகுதியில் புதிய ஏடிஎம் சாதனத்தைக் கொள்முதல் செய்யலாம் என்பதும் அதை இந்தப் பத்தாண்டு கால முடிவில் பயன்படுத்தலாம் என்பதும் ஆணையத்தின் திட்டமாக இருக்கிறது.\n\nஅந்தக் கொள்முதலுக்கான ஒப்பந்தப் புள்ளியைத் தான் பார்த்ததாகவும் அதன்மூலம் இவை தெரியவருவதாகவும் ஸ்ட்ரெய்ட்ஸ் டைம்ஸ் தெரிவித்துள்ளது. இப்போது இருப்பதைவிட சிறப்பானதாக, விவேகமிக்கதாக புதிய முறை இருக்கும். ஆகையால் தாமதங்கள் குறையும்; பயணம் மிகவும் வசதியாக இருக்கும் என்று விமானப் போக்குவரத்துத் துறை வல்லுநர்கள் தெரிவிக்கிறார்கள்.\n\nவிமானப் போக்குவரத்தால் ஏற்படக்கூடிய தூய்மைக்கேடு புதிய ஏடிஎம் முறை காரணமாகக் குறையும்; தேக்கம் குறையும்; தொழிலாளர் செலவு குறையும்; இன்று பணியில் இருக்கும் கிட்டத்தட்ட 500 விமானக் கட்டுப்பாட்டு அதிகாரிகளின் சுமை பெரிதும் குறையும் என்றும் அவர்கள் கூறினர்.\n\nகூட்டுரிமை மறுவிற்பனை வீட்டு விலை டிசம்பரில் 0.8% கூடியது\n\nகூட்டுரிமை மறுவிற்பனை வீட்டின் விலை தொடர்ந்து 29வது மாதமாக கடந்த டிசம்பரில் கூடியது. அதேவேளையில், கைமாறிய வீடுகளின் எண்ணிக்கை தொடர்ந்து மூன்றாவது மாதமாகக் குறைந்தது.\n\nகூட்டுரிமை மறுவிற்பனை வீட்டின் விலை கடந்த நவம்பரில் 0.5% அதிகரித்தது. அந்த உயர்வு டிசம்பரில் 0.8%ஆக இருந்தது. 99.co என்ற நிலச்சொத்து இணையவாசல், எஸ்ஆர்எக்ஸ் ஆகியவற்றின் புதிய புள்ளிவிவரங்கள் மூலம் இவை தெரியவருகின்றன.\n\nஇதனிடையே, டிசம்பரில் 661 வீடுகள் கைமாறியதாக மதிப்பிடப்படுகிறது. இந்த எண்ணிக்கை நவம்பரில் 769 ஆக இருந்தது. சொத்துச் சந்தையை மட்டுப்படுத்துவதற்காக பல நடவடிக்கைகள் நடைமுறைக்கு வந்தன. பொதுவாகவே ஆண்டு முடிவில் விற்பனை குறைவாகவே இருக்கும்.\n\nகைமாறிய வீடுகள் எண்ணிக்கை தொடர்ந்து மூன்று மாதமாக குறைவாகவே இருந்து வந்ததற்கு இவையே காரணங்கள் என்று சொத்துத் துறை பகுப்பாய்வாளர்கள் தெரிவித்தனர்.\n\nஉணவு பானக்கடைகளில் மதுபான அறிவிப்பு கட்டாயமாகிறது\n\nசிங்கப்பூரில் உணவு, பானக் கடைகள், வரும் மார்ச் மாதம் 1ஆம் தேதி முதல் தங்கள் கடைகளில் ஓர் அறிவிப்பை இடம்பெறச் செய்ய வேண்டும்.\n\nகடையில் மதுபானம் விற்கப்படும் நேரம் அந்த அறிவிப்பில் குறிப்பிடப்பட வேண்டும். அந்த நேரத்திற்குப் பிறகும் அங்கு மதுபானம் குடிப்பது சட்டவிரோதமானது என்பதும் அறிவிப்பில் இடம்பெற்று இருக்க வேண்டும்.\n\nஉரிமம் பெற்று செயல்படும் இடங்களில் மதுபான விநியோகத்திற்கான ஒழுங்குமுறை நிபந்தனைகளை உள்துறை அமைச்சும் காவல்துறையும் மறுபரிசீலனை செய்ததை அடுத்து அந்த அறிவிப்பு கட்டாயமாகிறது.\n\nகுறிப்பிட்ட நேரத்திற்குப் பிறகு கடைக்கு வெளியே மதுபானம் குடிப்பதும் விநியோகமும் இடம்பெற்றால் அது சட்டவிரோதமான செயலாக இருக்கும் என்றும் அந்த அறிவிப்பு தெரிவிக்க வேண்டும்.\n\nபார்வையில் படுகின்ற இடங்களில் அந்த அறிவிப்பு எடுப்பாக இடம்பெற்று இருக்க வேண்டும். அறிவிப்பை வைக்கத் தவறினால் $10,000 வரை அபராதம் கட்ட வேண்டிய நிலை ஏற்படலாம் என்று காவல்துறை தெரிவித்துள்ளது.", "images": [{"image_url": "https://tamilmurasu.com.sg/singapore/story20230131-123349?w=825", "alt_text": "43b70765-537c-46ae-83b8-9f8024048965", "caption": "-"}]}
{"article_url": "https://tamilmurasu.com.sg/singapore/story20230131-123345", "site_title": "சிங்கப்பூரும் மலேசியாவும் மேலும் சேர்ந்து செயல்படும்", "publish_date": "2023-01-31", "content": "சிங்கப்பூரும் மலேசியாவும் மேலும் சேர்ந்து செயல்படும்\n\n31 Jan 2023 - 5:30 am\n\n2\n\nmins read\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\nமின்னிலக்க, பசுமைப் பொருளியலில் ஒத்துழைப்பை அதிகப்படுத்த உடன்பாடுகள்\n\nசிங்கப்பூரும் மலேசியாவும் மின்னிலக்கப் பொருளியலிலும் பசுமைப் பொருளியலிலும் இருதரப்பு ஒத்துழைப்பை பலப்படுத்தவும் வாய்ப்புகளை சேர்ந்து பயன்படுத்திக்கொள்ளவும் இணங்கி இருக்கின்றன.\n\nஅதோடு மட்டுமன்றி கணினித் தகவல் பாதுகாப்பு, இணையப் பாதுகாப்பு ஆகியவை தொடர்பில் அணுக்கமாகச் சேர்ந்து செயல்படவும் அவை இணங்கி இருக்கின்றன.\n\nஇவற்றை உள்ளடக்கும் வகையில் மூன்று உடன்பாடுகள் நேற்று கையெழுத்திடப்பட்டன. அந்த நிகழ்ச்சியில் பிரதமர் லீ சியன் லூங்கும் மலேசியப் பிரதமர் அன்வார் இப்ராகிமும் கலந்துகொண்டனர்.\n\nமலேசியாவின் 10வது பிரதமராக பதவி ஏற்றுக்கொண்ட பிறகு திரு அன்வார் முதன்முதலாக அதிகாரபூர்வ பயணம் மேற்கொண்டு நேற்று சிங்கப்பூருக்கு வருகையளித்தார்.\n\nமுன்னதாக சிங்கப்பூரின் அதிபர் ஹலிமா யாக்கோப்பும் மலேசியப் பிரதமரும் சந்தித்துப் பேசினர். அப்போது இரு நாடுகளுக்கும் இடையில் நீண்ட நெடுங்காலமாக நிலவி வரும் மனமுவந்த உறவை இரு தலைவர்களும் உறுதிப்படுத்தினர்.\n\nஅதனைத் தொடர்ந்து இப்போது உடன்பாடுகள் கையெழுத்தாகி இருக்கின்றன.\n\nசிங்கப்பூரின் வர்த்தக தொழில் அமைச்சுக்கும் மலேசியாவின் அனைத்துலக வர்த்தக தொழில் அமைச்சுக்கும் இடையில் கையெழுத்தான இரண்டு உடன்பாடுகள் மின்னிலக்கப் பொருளியலிலும் பசுமைப் பொருளியலிலும் ஒத்துழைக்க வகைசெய்கின்றன.\n\nமின்னிலக்கப் பொருளியல் ஒத்துழைப்பு உடன்பாடு ஆசியானுக்கு இடையில் அதிக மின்னிலக்கப் பொருளியல் ஒத்துழைப்பு இடம்பெறவும் ஊக்கவிப்பாக இருக்கும் என்று நம்பப்படுகிறது.\n\nசிங்கப்பூரின் தொடர்பு, தகவல் அமைச்சுக்கும் மலேசியாவின் தொடர்பு, மின்னிலக்க அமைச்சுக்கும் இடையில் மூன்றாவது உடன்பாடு கையெழுத்தானது.\n\nதனிப்பட்ட கணினித் தகவல்களைப் பாதுகாப்பது, இணையப் பாதுகாப்பு, மின்னிலக்கப் பொருளியல் ஆகிய துறைகளில் ஒத்துழைக்க இந்த உடன்பாடு வகை செய்கிறது.\n\nவர்த்தக தொழில் அமைச்சர் கான் கிம் யோங், மலேசியாவின் அனைத்துலக வர்த்தக தொழில் அமைச்சர் ஸஃப்ருல் அஸிஸ் இருவரும் மின்னிலக்கப் பசுமைப் பொருளியல் உடன்பாட்டில் கையெழுத்திட்டனர்.\n\nசிங்கப்பூரின் தொடர்பு, தகவல் அமைச்சர் ஜோசஃபின் டியோவும் மலேசியாவின் தொடர்பு, மின்னிலக்க அமைச்சர் ஃபாமி ஃபாட்ஸிலும் மூன்றாவது உடன்பாட்டில் கையெழுத்திட்டனர்.\n\nசிங்கப்பூருக்கு வருகையளித்த மலேசியப் பிரதமருக்கு முன்னதாக இஸ்தானாவில் சடங்குபூர்வ வரவேற்பு அளிக்கப்பட்டது. பிறகு அவர் அதிபர் ஹலிமாவைச் சந்தித்தார்.\n\nஅந்தச் சந்திப்பை அடுத்து மலேசியப் பிரதமர் சிங்கப்பூர் பிரதமரைச் சந்தித்தார்.\n\nதிரு அன்வாருக்கு பிரதமர் திரு லீ பகல் விருந்தளித்துச் சிறப்பித்தார்.\n\nநேற்றுக் காலையில் பிரதமர் அன்வார், அவருடைய மனைவி டாக்டர் வான் அஸிஸா வான் இஸ்மாயில் ஆகிய இருவரின் பெயர்கள் ஆர்க்கிட் மலர் ஒன்றுக்குச் சூட்டப்பட்டன.\n\nமலேசியப் பிரதமருடன் அந்த நாட்டின் அமைச்சர்கள் பலரும் உடன் வந்திருந்தனர்.", "images": [{"image_url": "https://tamilmurasu.com.sg/singapore/story20230131-123345?w=825", "alt_text": "904dbf5b-1ba3-4778-8451-f3da26a8eaf5", "caption": "- 1 of 2"}]}
{"article_url": "https://tamilmurasu.com.sg/singapore/story20230131-123351", "site_title": "மலேசியாவில் விரிவடையும் 'சீ'; 2,000 வேலைகள் உருவாக்கம்", "publish_date": "2023-01-31", "content": "மலேசியாவில் விரிவடையும் 'சீ'; 2,000 வேலைகள் உருவாக்கம்\n\n31 Jan 2023 - 5:30 am\n\n2\n\nmins read\n\n-\n\n'ஷாப்பி' இணைய வர்த்­த­கத் தளத்­தின் உரி­மை­யா­ள­ரான 'சீ' நிறு­வ­னம் மலே­சி­யா­வில் அதன் முத­லீ­டு­க­ளைப் பெருக்க உறுதி தெரி­வித்­துள்­ளது. அதன்­வழி 2,000க்கும் மேற்­பட்ட நேரடி வேலை­களை உரு­வாக்­க­வும் அது திட்­ட­மிட்­டுள்­ளது.\n\nசிங்­கப்­பூ­ரில் உள்ள 'ஷாப்­பி'­யின் தலை­மை­ய­கத்­துக்கு நேற்று வருகை மேற்­கொண்ட மலே­சிய அனைத்­து­லக வர்த்­தக, தொழில் அமைச்­சர் ஸஃப்ருல் அஸிஸ் இதைத் தெரி­வித்­தார்.\n\nமலே­சி­யப் பிர­த­மர் அன்­வார் இப்­ரா­கிம் சிங்­கப்­பூ­ருக்கு மேற்­கொண்­டுள்ள ஒருநாள் வரு­கை­யின் ஒரு பகு­தி­யாக திரு ஸஃப்ருல் முத­லீ­டு­க­ளைக் கைப்­பற்ற இங்கு மூன்றுநாள் வருகை மேற்கொண்டுள்ளார்.\n\n'சீ' சிங்­கப்­பூ­ரின் ஆகப் பெரிய இணை­ய­வழி வர்த்­தக நிறு­வ­ன­மா­கும். இணை­யம் வழி­யாக 'கிள­வுட்' கணி­னிச் சேவை­களை வழங்­கு­வது, இணை­யத் தர­வு­­ க­ளுக்கு இணை­யத்­தில் இடம் ஏற்­ப­டுத்­து­வது போன்­ற­வற்­றைத் தொடங்­கு­வது திட்­டங்­களில் ஒன்­றென மலே­சி­யா­வின் 'தி ஸ்டார்' செய்­தித்­தாள் நேற்று கூறியது.\n\nஜோகூ­ரின் கூலாய் பகு­தி­யில் பசுமைக் கூறு­கள் கொண்ட மூன்று மாடிக் கட்­ட­டம் அமைக்­கப்­பட்டு அதில் 'கிள­வுட்' கணி­னிச் சேவை­கள் வழங்­கப்­படும். அக்­கட்­ட­டத்­தில் 24 தரவு அறை­கள் இருக்­கும். கட்­ட­டத்தை 2024ஆம் ஆண்டு முதல் காலாண்­டுக்­குள் அமைக்­கத் திட்­ட­மி­டப்­ப­டு­வ­தாக தி ஸ்டார் கூறி­யது.\n\nகிள்­ளா­னில் உள்ள புக்­கிட் ராஜா வட்­டா­ரத்­தில் புதி­தா­கக் கட்­டப்­பட்­டுள்ள மிகப் பெரும் கிடங்­கின் வழி 'ஷாப்பி', மலே­சி­யா­வில் அதன் வர்த்­த­கத்­தைப் பெருக்­கும். அந்த இரண்டு மாடிக் கிடங்கு 1.4 மில்­லி­யன் சதுர மீட்­டர் பரப்பளவு கொண்­டது. உயர் தொழில்­நுட்­பங்­கள் உள்ள அக்­கட்­ட­டத்­தில் இணைய வழிச் சேவை­களை வழங்­கும் கட்­ட­மைப்பு உரு­வாக்­கப்­படும்.\n\nசிங்­கப்­பூர் மலே­சி­யா­வின் உற்­பத்­தித் துறை­யில் இரண்­டா­வது ஆகப் பெரிய முத­லீட்­டா­ளர் என்று மலே­சிய அனைத்­து­லக வர்த்­தக, தொழில் அமைச்சை மேற்­கோள்காட்டி தி ஸ்டார் செய்­தித்­தாள் குறிப்­பிட்­டது. 3,475 திட்­டங்­களில் ஏறத்­தாழ 96.36 பில்­லி­யன் ரிங்­கிட்டை (S$29.8 பி.) சிங்­கப்­பூர் முத­லீடு செய்­துள்­ள­தாகவும் அமைச்சு தெரிவித்தது.", "images": [{"image_url": "https://tamilmurasu.com.sg/singapore/story20230131-123351?w=825", "alt_text": "da8badd8-166c-49d3-8d89-39b16319e5ad", "caption": "-"}]}
{"article_url": "https://tamilmurasu.com.sg/singapore/story20230131-123346", "site_title": "எம்ஆர்டி நிலையம், சுரங்கப்பாதை அமைக்க $562மி. ஒப்பந்தம்: 40,000 குடும்பங்கள் நன்மை அடையும் வகையில் நீட்டிப்பு திட்டம்", "publish_date": "2023-01-31", "content": "எம்ஆர்டி நிலையம், சுரங்கப்பாதை அமைக்க $562மி. ஒப்பந்தம்: 40,000 குடும்பங்கள் நன்மை அடையும் வகையில் நீட்டிப்பு திட்டம்\n\n31 Jan 2023 - 5:30 am\n\n2\n\nmins read\n\n-\n\nகுறுக்குத் தீவு ரயில் வழித்தடத்தை பொங்கோல் வரை நீட்டிப்பதற்கான திட்டத்தில் கடைசி ஒப்பந்தம் கொடுக்கப்பட்டுள்ளது.\n\nநிலப் போக்குவரத்து ஆணையம் வழங்கி உள்ள அந்த ஒப்பந்தத்தின் மதிப்பு $562 மில்லியன். இலியாஸ் எம்ஆர்டி நிலையத்தையும் 7.3 கி.மீ. தூரத்துக்குச் செல்லும் அந்த நீட்டிப்பு சுரங்கப்பாதையையும் கட்டும் பணி இந்த ஆண்டின் இரண்டாவது பாதியில் தொடங்கும்.\n\nஅதில் பயணிகள் சேவையை 2032ஆம் ஆண்டில் தொடங்க திட்டமிடப்பட்டு இருக்கிறது.\n\nசிஇஎஸ்_எஸ்டிசி மற்றும் சிம் எங் செங் கான்ட்ராக்டர்ஸ் (1988) என்ற நிறுவனங்களுக்கு அந்த ஒப்பந்தம் ஒரு கூட்டுத் தொழிலின் ஒரு பகுதியாக கொடுக்கப்பட்டு இருக்கிறது.\n\nஒவ்வொன்றும் 1.4 கி.மீ. நீளம் வரை செல்லக்கூடிய ஒரு ஜோடி சுரங்கப்பாதைகளை அமைக்க நில துரப்பண இயந்திரம் பயன்படுத்தப்படும்.\n\nஅந்தப் பாதைகள் இலியாஸ் நிலையத்தையும் பாசிர் ரிஸ் நிலையத்தையும் இணைக்கும்.\n\nஅந்தச் சுரங்கப்பாதையின் ஆக அதிக ஆழமான பகுதி பூமி மட்டத்திற்குக்கீழே சுமார் 50 மீட்டர் ஆழத்தில் அமையும்.\n\nஇலியாஸ் நிலையம் பாசிர் ரிஸ் டிரைவ் 3ல் பூமிக்குக்கீழே சுமார் 40 மீட்டர் ஆழத்தில் அமைந்து இருக்கும். அதற்கு ஐந்து நுழைவு வாயில்கள் இருக்கும்.\n\nபொங்கோல் நீட்டிப்பு வழித்தடத்தில் நான்கு நிலையங்கள் அமைந்து இருக்கும். பொங்கோல், ரிவேரா, இலியாஸ், பாசிர் ரிஸ் ஆகியவை அந்த நான்கு நிலையங்கள். அவற்றில் மூன்று நிலையங்கள் முனையங்களாக இருக்கும்.\n\nபொங்கோல் நீட்டிப்புத் திட்டத்தின் மூலம் 40,000க்கும் மேற்பட்ட குடும்பங்கள் பலனடையும் என்று எதிர்பார்க்கப்படுவதாக ஆணையம் தெரிவித்து உள்ளது.\n\nபாசிர் ரிஸ், தெம்பனிஸ் நார்த் போன்ற கிழக்குப் பகுதிகளிலும் பொங்கோல், செங்காங் போன்ற வடகிழக்குப் பகுதிகளிலும் வசிக்கும் மக்கள் இதனால் பலனடைவார்கள்.\n\nஇந்த நீட்டிப்பு வழித்தடம் செயல்படும்போது இலியாஸ் நிலையத்தில் இருந்து ஹவ்காங்கிற்கு 20 நிமிடங்களில் வந்துவிடலாம். இப்போது இதற்கு 40 நிமிடங்கள் பிடிக்கின்றன.", "images": [{"image_url": "https://tamilmurasu.com.sg/singapore/story20230131-123346?w=825", "alt_text": "a3045d55-2bce-4e2b-a439-ff265d5d2b0c", "caption": "-"}]}
{"article_url": "https://tamilmurasu.com.sg/top-news/story20230131-123341", "site_title": "2022: சிங்கப்பூரில் 40 ஆண்டுகளில் ஆக அதிக அளவு மழை பெய்த ஆறாவது ஆண்டு", "publish_date": "2023-01-31", "content": "2022: சிங்கப்பூரில் 40 ஆண்டுகளில் ஆக அதிக அளவு மழை பெய்த ஆறாவது ஆண்டு\n\n31 Jan 2023 - 5:30 am\n\n1\n\nmins read\n\n-\n\nசிங்­கப்­பூ­ரில் கடந்த 40 ஆண்­டு­களில் ஆக அதிக மழை பெய்த ஆண்­டு­களில் சென்ற ஆண்­டும் ஒன்று. 2022ல் இரண்டு மாதங்­களில் வர­லாறு காணாத அளவு மழை­யும் பெய்­தது; அதே­போல் இரண்டு மாதங்­களில் ஆக அதிக வெப்­பம் நில­வி­யது.\n\nகடந்த 1980ஆம் ஆண்­டுக்­குப் பிறகு ஆக அதிக மழை பெய்த ஆண்­டு­க­ளின் பட்­டி­ய­லில் சென்ற ஆண்டு ஆறா­வது இடத்­தில் உள்­ள­தாக வானிலை ஆய்­வ­கம் தெரி­வித்­தது.\n\nதென்­கி­ழக்­கா­சி­யா­வில் அதிக மழை பெய்­யக் கார­ண­மான லா நினா இயற்கை நிகழ்­வும் இதற்­கொரு கார­ணம்.\n\nசிங்­கப்­பூ­ரில் சென்ற ஆண்டு முழு­வ­தும் பெய்த சரா­சரி மழை­யின் அளவு, 1991 முதல் 2020 வரை­யி­லான சரா­ச­ரி­யை­விட 19 விழுக்­காடு அதி­கம் எனக் கூறப்­பட்­டது.\n\nசென்ற ஆண்டு அக்­டோ­பர் மாதம் 412 மில்லிமீட்டர் மழை பெய்தது. அது 40 ஆண்­டில் ஆக அதிக மழை என்றும், சென்ற ஆண்டு மே மாதம் வெப்­ப­நிலை ஆக அதி­க­மாக 36.7 டிகிரி செல்­சி­யஸ் பதி­வா­ன­தா­க­வும் வானிலை ஆய்­வ­கம் கூறி­யது.\n\nசென்ற ஆண்டு மொத்­தம் 210 நாள்­கள் மழை பெய்­தது.\n\nஇருப்­பி­னும் சென்ற ஆண்­டின் வரு­டாந்­தர சரா­சரி வெப்­ப­நிலை, 1929க்குப் பிறகு 10வது ஆக அதி­க­மான வெப்­ப­நிலை என்­றும் சிங்­கப்­பூ­ரின் வெப்­ப­நி­லைப் போக்கு உல­கெங்­கும் பதி­வா­கும் வெப்­ப­நிலைக்கு ஏற்­பவே இருப்­ப­தா­க­வும் ஆய்­வ­கம் கூறி­யது.", "images": [{"image_url": "https://tamilmurasu.com.sg/top-news/story20230131-123341?w=825", "alt_text": "82847609-a368-4a11-ab12-79c3c3ab12a8", "caption": "-"}]}
{"article_url": "https://tamilmurasu.com.sg/tamilnadu/story20230131-123362", "site_title": "பிரான்சில் இருந்து கோவைக்கு மிதிவண்டியில் வந்த பெண்", "publish_date": "2023-01-31", "content": "பிரான்சில் இருந்து கோவைக்கு மிதிவண்டியில் வந்த பெண்\n\n31 Jan 2023 - 5:30 am\n\n1\n\nmins read\n\n-\n\nசென்னை: 'மண் காப்­போம்' இயக்­கம் குறித்து உலக அள­வில் விழிப்­பு­ணர்வு ஏற்­ப­டுத்­து­வ­தற்­காக பிரான்ஸ் நாட்டைச் சேர்ந்த 50 வய­து மாது நேத்தலி மாஸ், பிரான்ஸ் முதல் இந்­தியா வரை 7,000 கி.மீ. மிதிவண்டி ஓட்டி சாதனை படைத்­துள்­ளார்.\n\nகடந்த ஆண்டு ஜூன் 21ஆம் தேதி தனது சொந்த ஊரான பிரான்­சின் டூலோன் நக­ரில் இருந்து புறப்­பட்ட அவர் இத்­தாலி, ஸ்லோ­வே­னியா, குரோ­வேஷியா, செர்­பியா, பல்­கே­ரியா, துருக்கி, ஐக்கிய அரபுச் சிற்றரசுகள் மற்­றும் ஓமான் வழி­யாக சைக்­கிள் ஓட்டி, டிசம்பர் மாதம் 1ஆம் தேதி இந்­தி­யா­வுக்கு வந்­தார். பல்­வேறு மாநி­லங்­கள் வழி­யாக நேத்தாலி மாஸ், கோவை ஈஷா யோகா மையத்­துக்கு நேற்று முன்தினம் வந்­தார். இது­கு­றித்து நேத்தாலி மாஸ் கூறும்­போது, \"அர­சி­யல் தலை­வர்­கள் 'மண் காப்­போம்' திட்­டத்­துக்கு முக்­கி­யத்­து­வம் அளித்து அதற்­கான சட்­டங்­கள் மற்­றும் புத்­து­யிர் அளிக்­கும் நடை­மு­றை­களைச் செயல்­ப­டுத்­த­வேண்­டும்,\" என்­றார்.", "images": [{"image_url": "https://tamilmurasu.com.sg/tamilnadu/story20230131-123362?w=825", "alt_text": "53ec1d4c-86fd-4a2a-a42a-b22d3ff42761", "caption": "-"}]}
{"article_url": "https://tamilmurasu.com.sg/tamilnadu/story20230131-123365", "site_title": "சென்னையில் ஜி20 மாநாடு: மாமல்லபுரத்தில் பலத்த பாதுகாப்பு", "publish_date": "2023-01-31", "content": "சென்னையில் ஜி20 மாநாடு: மாமல்லபுரத்தில் பலத்த பாதுகாப்பு\n\n31 Jan 2023 - 5:30 am\n\n2\n\nmins read\n\nஜி20 உச்சநிலை மாநாடு இந்த ஆண்டு இந்­தி­யா­வில் நடை­பெ­று­கிறது. இன்று முதல் (ஜன­வரி 31) பிப்­ர­வரி 2வரை சென்­னை­யில் நடை­பெ­றும் இந்த மாநாட்­டில் உல­கில் உள்ள 20 நாடு­க­ளைச் சேர்ந்த நூற்­றுக்கு மேற்­பட்ட பிர­தி­நி­தி­கள் கலந்­து­கொள்­கின்­ற­னர். படம்: ஏஎஃப்பி  -\n\nஆலந்­தூர்: ஜி20 உச்சநிலை மாநாடு இந்த ஆண்டு இந்­தி­யா­வில் நடை­பெ­று­கிறது. இன்று முதல் (ஜன­வரி 31) பிப்­ர­வரி 2வரை சென்­னை­யில் நடை­பெ­றும் இந்த மாநாட்­டில் உல­கில் உள்ள 20 நாடு­க­ளைச் சேர்ந்த நூற்­றுக்கு மேற்­பட்ட பிர­தி­நி­தி­கள் கலந்­து­கொள்­கின்­ற­னர்.\n\nஇதை­யொட்டி ஜி 20 அமைப்பு சார்­பில், நாடு முழு­வ­தும் உள்ள பல மாநி­லங்­க­ளின் தலை­ந­க­ரம் மற்­றும் முக்­கிய சுற்­றுலா நக­ரங்­களில் ஆய்­வுக் கூட்­டங்­கள் நடத்­தத் திட்­ட­மி­டப்­பட்டு உள்­ளது.\n\n31ஆம் தேதி சென்னை ஐ.ஐ.டி.யிலும் பிப்­ர­வரி 1, 2 ஆகிய தேதி­களில், சென்னை தாஜ் கோர­மண்­டல் நட்­சத்­திர ஓட்­ட­லி­லும் கூட்­டம் நடக்க இருக்­கிறது.\n\nஇந்­தக் கூட்­டத்­தில் கலந்து கொள்ள வெளி­நாட்டு பிர­தி­நி­தி­கள் தமிழ்­நாட்­டிற்கு வரத் தொடங்கி உள்­ள­னர். அதை­ய­டுத்து சென்னை விமான நிலை­யத்­தில் கூடு­தல் பாது­காப்பு ஏற்­பா­டு­கள் செய்­யப்­பட்டு உள்­ளன.\n\nவெளி­நாட்­டுப் பிர­தி­நி­தி­களை வர­வேற்­கும் விதத்­தில், சென்னை விமான நிலை­யத்­தில் மலர் வண்­ணக் கோலங்­கள் வரை­யப்­பட்டு, வர­வேற்­புப் பதா­கை­களும் விமான நிலை­யத்­தின் உள்­ப­கு­தி­யில் இருந்து வெளிப்­ப­குதி வரை வைக்­கப்­பட்­டுள்­ளது.\n\nஅந்த வர­வேற்பு பதா­கை­களில் தமிழ், ஆங்­கி­லம், இந்தி ஆகிய மூன்று மொழி­களில் எழு­தப்­பட்­டுள்­ளன.\n\n\"ஒரு பூமி, ஒரு குடும்­பம், ஒரு எதிர்­கா­லம்\" என்று தமி­ழில் எழு­தப்­பட்­டுள்­ளது. பிர­த­மர் நரேந்­திர மோடி­யின் உரு­வப் படம் மட்­டுமே அந்த விளம்­பர பதா­கை­யில் இடம்­பெற்­றுள்­ளது. அதில் முத­ல­மைச்­சர் மு.க.ஸ்டா­லின் புகைப்­ப­டம் இல்லை. பெய­ரும் இடம் பெற­வில்லை. இது­பற்றி சென்னை விமான நிலைய அதி­கா­ரி­க­ளி­டம் கேட்­ட­போது, இந்த வர­வேற்பு பதா­கை­கள் அனைத்­தும் ஜி20 மாநாட்­டுக் குழு­வால் தயா­ரித்து அனுப்­பப்­பட்­டுள்­ளது. இந்­தப் பதா­கை­க­ளுக்­கும் எங்­க­ளுக்­கும் சம்­பந்­தம் இல்லை என்று கூறி­ய­தாக ஊட­கங்­கள் தெரி­வித்­துள்­ளன.\n\nஇந்­நி­லை­யில், கிழக்­குக் கடற்­கரை சாலை, பழைய மாமல்­ல­பு­ரம் சாலை, புரா­த­னச் சின்­னம், சோத­னைச் சாவடி, கடற்­கரை உள்­ளிட்ட பகு­தி­களில் ஆயி­ரத்­திற்­கும் மேற்­பட்ட காவல்­து­றை­யி­னர் பணி­யில் அமர்த்­தப்­பட்­டுள்­ள­னர். அப்­ப­கு­தி­களில் துப்­பாக்கி ஏந்­திய காவல்­து­றை­யி­னர் 24 மணி நேர­மும் பாது­காப்­புப் பணி­யில் ஈடு­பட உள்­ள­னர். பிப்­ர­வரி 1ஆம் தேதி தொல்­லி­யல்­துறை கட்­டுப்­பாட்­டில் உள்ள புரா­தனச் சின்­னங்­க­ளுக்கு அரு­கில் செல்ல சுற்­றுலா பய­ணி­க­ளுக்கு அனு­மதி இல்லை என்­றும் அறி­விக்­கப்­பட்­டுள்­ளது.", "images": [{"image_url": "https://tamilmurasu.com.sg/tamilnadu/story20230131-123365?w=825", "alt_text": "46501f16-0432-4296-a5e2-9e07e68fc9e7", "caption": "ஜி20 உச்சநிலை மாநாடு இந்த ஆண்டு இந்­தி­யா­வில் நடை­பெ­று­கிறது. இன்று முதல் (ஜன­வரி 31) பிப்­ர­வரி 2வரை சென்­னை­யில் நடை­பெ­றும் இந்த மாநாட்­டில் உல­கில் உள்ள 20 நாடு­க­ளைச் சேர்ந்த நூற்­றுக்கு மேற்­பட்ட பிர­தி­நி­தி­கள் கலந்­து­கொள்­கின்­ற­னர். படம்: ஏஎஃப்பி  -"}]}
{"article_url": "https://tamilmurasu.com.sg/world/story20230131-123367", "site_title": "கட்டாய முகக்கவசக் கட்டுப்பாடுகளை தென்கொரியா தளர்த்தியது", "publish_date": "2023-01-31", "content": "கட்டாய முகக்கவசக் கட்டுப்பாடுகளை தென்கொரியா தளர்த்தியது\n\n31 Jan 2023 - 5:30 am\n\n2\n\nmins read\n\n-\n\nசோல்: தென் கொரியா, இரண்டு ஆண்­டு­க­ளுக்­கும் மேலாக அம­லில் இருந்த உட்புறங்களில் முகக்­க­வ­சம் அணி­யும் கட்­டுப்­பா­டு­களை நேற்று தளர்த்­தி­யது.\n\nகடந்த ஏழு மாதங்­க­ளாக தொற்­றுச்சம்­ப­வங்­கள் வெகு­வா­கக் குறைந்­த­தால் உட்­பு­றங்­களில் முகக்­க­வ­சம் அணிய வேண்­டி­ய­தில்லை என்று அந்­நாட்டு அர­சாங்­கம் அறி­வித்­தது.\n\nதிங்­கள் முதல் பள்­ளி­கள், பாலர்­ பள்­ளி­கள், உட­லு­று­திக் கூடங்­கள் போன்ற இடங்­க­ளுக்கு மக்­கள் முகக்­க­வ­சம் அணி­யா­மல் செல்­ல­லாம். இந்­தக் கட்­டுப்­பாடு 2020 அக்­டோ­பர் முதல் அம­லில் இருந்­தது.\n\nஇருந்­தா­லும் மருத்­து­வ­ம­னை­கள், மருந்து விற்­ப­னைக் கடை­கள், பொதுப் போக்­கு­வ­ரத்து போன்ற இடங்­களில் முகக்­க­வ­சம் அணிவது கட்டாயம் என கொரிய நோய்க்­கட்­டுப்­பாட்டு, தடுப்பு முகவை தெரி­வித்­தது.\n\nதற்­போது கிரு­மிப் பர­வலை நன்கு நிர்­வ­கிக்­கக்­கூ­டிய சூழ் ­நி­லை­யில் கொரியா உள்­ளது.\n\nபுதிய தொற்­றுச் சம்­ப­வங்­ களின் எண்­ணிக்கை குறைந்­துள்ளன. கடு­மை­யாக நோய்­வாய்ப்­பட்ட சம்­ப­வங்­களும் மர­ணச் சம்­ப­வங்­களும் குறைந்­துள்­ளன என்று முகவை கூறி­யது.\n\nநேற்று மொத்­தம் 7,416 புதிய தொற்­றுச் சம்­ப­வங்­கள் பதி­வா­கின. இவற்­றில் வெளி­நாட்­டில் இருந்து வந்த 22 நோயா­ளி­களும் அடங்­கு­வர். இவர்­க­ளு­டன் சேர்த்து மொத்த தொற்­றுச் சம்­ப­வங்­க­ளின் எண்­ணிக்கை 30,157,017க்கு அதி­க­ரித்­துள்­ள­தாக முகவை குறிப்­பிட்­டது.\n\n2022 ஜூலை 4ஆம் தேதி பதி­வான தொற்­றுச் சம்­ப­வங்­க­ளு­டன் ஒப்­பி­டு­கை­யில் இது ஆகக் குறைவு என்று அது கூறி­யது.\n\nதிங்­க­ளன்று தொற்­றால் பாதிக்­கப்­பட்ட 30 பேர் மரண மடைந்­த­னர். இத­னால் இறந்­த­வர்­க­ளின் எண்­ணிக்கை 33,420க்கு அதி­க­ரித்துள்­ளது. கிரு­மித்­தொற்­றால் மோச­மான உடல்­நி­லை­யில் இருக்­கும் நோயா­ளி­க­ளின் எண்­ணிக்­கை­யும் முந் தைய நாள் பதி­வான 420வுடன் ஒப்­பி­டு­கை­யில் 402க்கு குறைந்­துள்­ளது என்று முகவை கூறியது.", "images": [{"image_url": "https://tamilmurasu.com.sg/world/story20230131-123367?w=825", "alt_text": "28c643c1-3b79-41d5-ae7e-b0a4d425eb36", "caption": "-"}]}
{"article_url": "https://tamilmurasu.com.sg/cinema/story20230131-123377", "site_title": "உண்மை போட்டுடைத்த தாய்", "publish_date": "2023-01-31", "content": "உண்மை போட்டுடைத்த தாய்\n\n31 Jan 2023 - 5:30 am\n\n3\n\nmins read\n\n-\n\nநடிகை கீர்த்தி சுரேஷ் (படம்) கடந்த 13 ஆண்­டு­க­ளாக தன் பள்­ளித் தோழ­னைக் காத­லித்து வரு­வ­தாக ஊட­கங்­களில் செய்­தி­கள் பர­விய நிலை­யில், அது­கு­றித்து அவ­ரது தாய் மேனகா சுரேஷ் விளக்­கம் அளித்­துள்­ளார்.\n\n\"இது முழுக்க முழுக்­கப் பொய்­யான செய்தி. இது­போன்ற செய்­தி­யைப் பார்க்­கவோ, படிக்­க­வோ­கூட நான் விரும்­ப­வில்லை. இவ்விவ­கா­ரம் குறித்து மேலும் பேசு­வ­தற்கு எது­வும் இல்லை,\" என அவர் குறிப்­பிட்­டுள்­ளார்.\n\nதென்­னிந்­தி­யத் திரை­யு­ல­கில் முன்­னணி நடிகை­யாக வலம் வரு­ப­வர் கீர்த்தி சுரேஷ். இவ­ரது நடிப்­பில் தற்­போது தமி­ழில் 'சைரன்', 'மாமன்­னன்', 'ரகு­தாதா', 'ரிவால்­வர் ரீட்டா' உள்­ளிட்ட படங்­களும் தெலுங்கில் 'போலா சங்­கர்', 'தசரா' போன்ற படங்­களும் தயா­ராகின்­றன. இப்­படங்­களில் நடித்து வரும் கீர்த்தி சுரேஷ் குறித்து அவ்­வப்­போது காதல் வதந்­தி­கள் பரவு­கிறது.\n\nஅண்­மை­யில், கீர்த்தி சுரேஷ் தன் பள்­ளித் தோழ ரான கேர­ளா­வைச் சேர்ந்த 'ரிசோர்ட்' உரி­மை­யா­ளர் ஒரு­வரை கடந்த 13 ஆண்­டு­க­ளா­கக் காதலித்து வரு­வ­தா­க­வும் இரு­வ­ரது வீட்­டி­லும் திரு­ம­ணத்­துக்கு சம்­ம­தம் தெரி­வித்­ததை அடுத்து, ஒரு சில மாதங்­களில் திரு­ம­ணம் நடை­பெற உள்­ள­தா­க­வும் சமூக வலைத்­த­ளங்­களில் செய்­தி­கள் பர­வின.\n\nஏற்­கெ­னவே கீர்த்தி சுரே­ஷும் இசை­ய­மைப்­பா­ளர் அனி­ருத்­தும் காத­லிப்­ப­தாக தக­வல் பர­வி­ய­தோடு, இரு­வ­ரும் ஜோடி­யாக எடுத்­துக்­கொண்ட புகைப்­படங்­களும் வெளிவந்தன.\n\nபின்­னர் அவர்­கள் இரு­வ­ரும் நெருங்­கிய நண்­பர்­கள் என அவர்­க­ளது பெற்­றோர் விளக்­கம் அளித்­ததைத் தொடர்ந்து, அந்­தக் காதல் சர்ச்சை ஒரு முடிவுக்கு வந்­தது.\n\nஇந்­நி­லை­யில், 13 ஆண்டு கால காதல் வதந்­திக்கு முற்­றுப்­புள்ளி வைத்­துள்­ளார் கீர்த்­தி­யின் தாயார் மேனகா சுரேஷ்.\n\nஇதே­போல், மற்­றொரு நடி­கை­யான ராஷ்­மிகா மந்­த­னா­வும் காதல் குறித்­தான தன் எண்­ணங்­களை திரைச்­செய்தி ஊட­கங் களி­டம் மனம்­தி­றந்து பகிர்ந்­து­கொண்­டுள்­ளார்.\n\n\"நம்­மை­விட இளை­ய­வ­ரைக் காத­லிப்­ப­தில் தவ­றில்லை. காத­லுக்கு வயது, மொழி என எது­வும் தடை­யல்ல. நம் மன­துக்­குப் பிடித்­த­வர் நம்­மி­டம் ஆதிக்­கம் செய்­யா­த­வ­ராக, நம்மை சுதந்­தி­ர­மா­கச் செயல்­பட விடு­ப­வ­ராக, நகைச்­சுவை குணம் உள்­ள­வ­ராக இருந்­தால் போதும். நம் மனம் போல் பிடித்­த­வ­ரு­டன் வாழ்க்கை அமைந்­து­வி­டும்,\" என்­றார்.\n\n'பார்ட்டி', 'பப்' போன்ற இரவு கேளிக்கை நிகழ்­வு­க­ளுக்­குச் செல்­லும் பழக்­கம் இல்லை என்­றும் இரவு தாம­த­மாக தூங்கு­வ­தற்கு ஓடி­டி­தான் கார­ணம் என்­றும் ஏதா­வது இணை­யத் தொடர்­க­ளைப் பார்த்­தால் அது முடி­யும்­வரை தூங்­கச் செல்­ல­மாட்­டேன் என்­றும் சொல்­கி­றார் ராஷ்­மிகா.\n\nதமி­ழில் கார்த்தி ஜோடி­யாக 'சுல்­தான்' படத்­தில் அறி­மு­க­மான ராஷ்­மிகா, 'வாரிசு' படத்­தில் விஜய் ஜோடி­யாக நடித்த மகிழ்ச்­சி­யில் உற்­சா­க­மா­கக் காணப்­படு­கி­றார். இவர், தெலுங்கு, இந்­திப் படங்­க­ளி­லும் நடித்து வரு­கி­றார்.\n\nதனது உண­வு­மு­றை­கள் குறித்­தும் ராஷ்­மிகா தெரி­வித்­துள்­ளார். \"எனக்கு காலைச் சிற்­றுண்­டி­யில் 'ஆம்­லெட்' இருக்­க­வேண்­டும். உண­வில் காய்­க­றி­க­ளுக்கு முக்­கி­யத்­து­வம் கொடுப்­பேன்.\n\n\"அரிசி சாதம் குறை­த்துச் சாப்­பி­டு­வேன். தோசை மிக­வும் பிடிக்­கும். மதியம் சூடான ரசத்­து­டன் சாதம் கலந்து ஒரு பிடி­பி­டிப்­பேன். தென்­னிந்­திய 'தாளி'க்கு முக்கியத்துவம் கொடுப்­பேன்.\n\n\"இரவு உணவு கொஞ்­சம்தான். சர்க்­கரை வள்­ளிக் கிழங்கு, தக்­காளி சேர்த்­துக்­கொள்­வேன். எல்லா விஷ­யங்­க­ளி­லும் ஒழுக்­க­மாக இருக்­கும் நான், சீக்­கி­ரம் தூங்கி சீக்கிரம் எழு­வதை மட்­டும் இன்­னும் பழக்­கப்­ப­டுத்­திக் கொள்­ள­வில்லை. படப்­பி­டிப்பு நாள்களில் மட்­டும் காலை­யி­ல் எழுந்து ஏழு மணிக்கு எல்­லாம் படப்­பி­டிப்­புத் தளத்­தில் இருப்­பேன்,'' என்­கி­றார் ராஷ்மிகா.", "images": [{"image_url": "https://tamilmurasu.com.sg/cinema/story20230131-123377?w=825", "alt_text": "52ff6a55-c9e3-4d41-b8d6-567456073e3c", "caption": "-"}]}
{"article_url": "https://tamilmurasu.com.sg/singapore/story20230131-123347", "site_title": "புதிய செயல்திட்டம் தொடக்கம்: நினைவாற்றல் இழப்பு நோயாளி, பராமரிப்பாளருக்கு ஆதரவு", "publish_date": "2023-01-31", "content": "புதிய செயல்திட்டம் தொடக்கம்: நினைவாற்றல் இழப்பு நோயாளி, பராமரிப்பாளருக்கு ஆதரவு\n\n31 Jan 2023 - 5:30 am\n\n2\n\nmins read\n\n-\n\nவெற்றிகரமான முறையில் மூப்படைவதற்கான 2023 செயல்திட்டம் நேற்று தொடங்கப்பட்டது.\n\nஅந்தத் திட்டத்தை மூப்படைதல் தொடர்பான அமைச்சர்நிலை குழு தொடங்கி இருக்கிறது. அந்தக் குழுவிற்குச் சுகாதார அமைச்சர் ஓங் யி காங் தலைமை வகிக்கிறார்.\n\nசிங்கப்பூர் மக்கள்தொகை வேகமாக மூப்படைகிறது. நினைவாற்றல் இழப்பு காரணமாக பாதிக்கப்படுவோரின் எண்ணிக்கை கூடுகிறது.\n\nஅத்தகைய ஒரு குறைபாட்டைக் கண்டுபிடித்து அதற்கான சிகிச்சைக்கு ஏற்பாடு செய்யும் நினைவாற்றல் மருந்தகங்கள், 23 பலதுறை மருந்தகங்களில் 16ல் அமைக்கப்பட்டுள்ளன.\n\nநினைவாற்றல் குறைபாடு காரணமாக பாதிக்கப்பட்டு உள்ள முதியோரை அடையாளம் கண்டு அவர்களை மதிப்பிடுவதற்காக அனுப்பிவைக்கும் 'கிரஸ்ட்' என்ற சமூக ஈடுபாட்டுக் குழுக்களின் எண்ணிக்கையைச் சுகாதார அமைச்சு அதிகரிக்கவிருக்கிறது.\n\nஇந்தக் குழுக்களின் எண்ணிக்கை 2025ஆம் ஆண்டு வாக்கில் 73 ஆக உயரும்.\n\nஇது ஒருபுறம் இருக்க, நினைவாற்றல் குறைபாடு உள்ளதாக புதிதாக அடையாளம் காணப்படும் மக்களுக்கும் அவர்களுடைய குடும்பத்தாருக்கும் உதவுவதற்கான கிரஸ்ட் ஆதரவு குழுக்களின் எண்ணிக்கை மும்மடங்காகி ஆறாக உயரும்.\n\nஇந்தக் குழுக்கள் பாதிக்கப்பட்டு உள்ள குடும்பங்களை உரிய வளநிலையங்களுடன் இணைத்து பராமரிப்பாளர்கள் கிடைக்க உதவி செய்யும்.\n\nஇவை எல்லாம் நேற்று தொடங்கப்பட்ட செயல்திட்டத்தில் இடம்பெற்று இருக்கின்றன.\n\nஅரசாங்கம் வெற்றிகரமான முறையில் மூப்படைவதற்கான செயல்திட்டம் ஒன்றை 2015ல் அறிவித்தது.\n\nஅதன் ஒரு பகுதியாக, ஈசூன், பிடோக், தோ பாயோ ஈஸ்ட் போன்ற அக்கம்பக்கங்களில் நினைவாற்றல் குறைபாடு உள்ளோருக்கு உதவும் 15 அமைப்பு கள் அமைக்கப்பட்டுள்ளன.\n\nசிங்கப்பூரில் 60 வயதும் அதற்கும் அதிக வயதுள்ள மக்களில் 10 பேரில் ஒருவருக்கு ஏதோ ஒரு வகை நினைவாற்றல் இழப்பு குறைபாடு இருப்பதாக மதிப்பிடப்படுகிறது.\n\nநினைவாற்றல் இழப்பு தொடர்பில் ஆய்வுகளை மேம்படுத்துவதற்கு நிதியும் ஒதுக்கப்படும் என்று புதிய செயல்திட்டம் அறிவித்து உள்ளது.\n\nதிட்டத்தைத் தொடங்கி வைத்து பேசிய அமைச்சர் ஓங், மூப்படைவது என்பது வழமையான ஒன்றுதான் என்றாலும் கூடுமானவரை நாம் கடுமையான நோய்களைத் தவிர்த்துக்கொள்ள முடியும் என்று குறிப்பிட்டார்.\n\nநினைவாற்றல் இழப்பு பாதிப்பைக் கையாளக்கூடிய நம்உத்தியில், அந்தக் குறைபாட்டை வருமுன் காப்பதுதான் முக்கியமான ஒன்றாக இருக்கும் என்றும் அமைச்சர் தெரிவித்தார்.\n\nமூப்படைதல் தொடர்பான அமைச்சர்நிலை குழுவில் உறுப்பினர்களாக இருக்கும் தேசிய வளர்ச்சி அமைச்சர் டெஸ்மண்ட் லீ, மனிதவள அமைச்சர் டான் சீ லெங், தேசிய தொழிற்சங்க காங்கிரஸ் தலைமைச் செயலாளர் இங் சீ மெங் ஆகியேருடன் சுகாதார அமைச்சர் திரு ஓங் கலந்துரையாடலிலும் கலந்துகொண்டார்.", "images": [{"image_url": "https://tamilmurasu.com.sg/singapore/story20230131-123347?w=825", "alt_text": "c0fe73cd-0db3-4624-887e-ac34499f61f7", "caption": "-"}]}
{"article_url": "https://tamilmurasu.com.sg/singapore/story20230131-123352", "site_title": "வசதிகுறைந்த மாணவர்க்கு கூடுதல் உதவி", "publish_date": "2023-01-31", "content": "வசதிகுறைந்த மாணவர்க்கு கூடுதல் உதவி\n\n31 Jan 2023 - 5:30 am\n\n2\n\nmins read\n\n-\n\nசுயேச்­சைப் பள்­ளி­கள் அல்­லது நிபு­ணு­வத்­தும் பெற்ற சுயேச்­சைப் பள்­ளி­களில் படிக்­கும் வசதி குறைந்த மாண­வர்­கள் தங்­கள் செல­வு­க­ளைச் சமா­ளிக்க கூடு­தல் உதவி பெறு­வார்­கள்.\n\nகல்வி அமைச்சு வழங்­கி­வ­ரும் அப்­லி­ஃப்ட் உப­கா­ரச்­சம்­ப­ளத்­தின்­கீழ் அளிக்­கப்­படும் தொகை உய­ரும். முன்பு $800 வெள்ளி ரொக்­கம் வழங்­கப்­பட்ட நிலை­யில் இவ்­வாண்­டி­லி­ருந்து அத்­தொகை $1,000ஆக உய­ரும்.\n\nமேலும், உப­கா­ரச்­சம்­ப­ளத்­துக்­குத் தகு­தி­பெ­று­வ­தற்­கான அதி­க­பட்ச குடும்ப வரு­மா­னம் உயர்த்­தப்­படும். இவ்­வாண்­டி­லி­ருந்து $4,400 மாதாந்­திர நிகர குடும்ப வரு­மா­னம் அல்­லது $1,100 தனி­ந­பர் வரு­மா­னம் உள்ள குடும்­பங்­க­ளைச் சேர்ந்த மாண­வர்­கள் உப­கா­ரச்­சம்­ப­ளத்­துக்­குத் தகுதி பெறு­வர். முன்பு அது அதி­க­பட்­சம் $2,750 மாதாந்­திர குடும்ப வரு­மா­னம் என்­றும் $690 தனி­ந­பர் வரு­மா­னம் என்­று­மி­ருந்­தது.\n\nஅப்­லி­ஃப்ட் உப­கா­ரச்­சம்­ப­ளம் சிங்­கப்­பூர் கும­டிக்­க­ளுக்கு மட்­டும் வழங்­கப்­ப­டு­கிறது. அறி­விக்­கப்­பட்­டுள்ள மாற்­றங்­க­ளால், ஆண்­டுக்கு மேலும் 230 மாண­வர்­கள் பயன்­பெ­று­வர் என்று கல்வி அமைச்சு கூறி­யது. தற்­போது ஆண்­டுக்கு சுமார் 470 மாண­வர்­கள் அந்த உத­வி­யைப் பெற்று வரு­கின்­ற­னர்.\n\n\"இன்­னும் அதி­க­மான தகு­தி­பெ­றும் மாண­வர்­கள் அப்­லி­ஃப்ட் உப­கா­ரச்­சம்­ப­ளத்­தின் மூலம் பயன்­பெ­ற­வும் அவர்­களின் பல்­வ­கைத் திறன்­க­ளுக்கு கைகொ­டுக்­க­வும் இந்த மாற்­றங்­கள் உத­வும் என்று நம்பு­கி­றோம்,\" எனக் கல்வி அமைச்­சர் சான் சுன் சிங் ஃபேஸ்புக் பக்­கத்­தில் பதி­விட்­டார்.\n\nநிதிப் பிரச்­சி­னை­யால் சுயேச்­சைப் பள்­ளி­க­ளுக்கு விண்­ணப்­பிக்­கத் தயங்­கும் மாண­வர்­களுக்கு கூடு­தல் நிதி உதவி அளிப்­பது உப­கா­ரச்­சம்­ப­ளத்­தின் நோக்­கம். சிங்­கப்­பூ­ரின் சிறந்த பள்­ளி­களில் பணக்­கா­ரக் குடும்­பங்­க­ளைச் சேர்ந்த மாண­வர்­கள் அதி­க­மா­கப் படிக்­கின்­ற­னர் என்று கவலை எழுந்­துள்ள நிலை­யில், அப்­பள்­ளி­களில் பன்­மு­கத்­தன்­மையை அதி­க­ரிக்க அது­போன்ற முயற்­சி­கள் எடுக்­கப்­பட்டு வரு­கின்­றன.", "images": [{"image_url": "https://tamilmurasu.com.sg/singapore/story20230131-123352?w=825", "alt_text": "e15138cd-2139-4de9-a3f8-209a3505896c", "caption": "-"}]}
{"article_url": "https://tamilmurasu.com.sg/world/story20230131-123373", "site_title": "﻿﻿﻿﻿விளையாட்டுச் செய்திகள்", "publish_date": "2023-01-31", "content": "﻿﻿﻿﻿விளையாட்டுச் செய்திகள்\n\n31 Jan 2023 - 5:30 am\n\n2\n\nmins read\n\nஇங்கிலிஷ் எஃப்ஏ கிண்ணத்தின் சென்ற காற்பந்து வெற்றியாளர்களான லிவர்பூல் நேற்று முன்தினம் நடந்த எஃப்ஏ கிண்ண தகுதிச் சுற்று போட்டியில் பிரைட்டன் குழுவிடம் தோல்வியைத் தழுவியது. படம்: ஏஎஃப்பி  -\n\nஎஃப்ஏ கிண்ணப் போட்டி:\n\nவெளியேறியது லிவர்பூல்\n\nலண்டன்: இங்கிலிஷ் எஃப்ஏ கிண்ணத்தின் சென்ற காற்பந்து வெற்றியாளர்களான லிவர்பூல் நேற்று முன்தினம் நடந்த எஃப்ஏ கிண்ண தகுதிச் சுற்று போட்டியில் பிரைட்டன் குழுவிடம் தோல்வியைத் தழுவியது. ஆட்டத்தின் 90வது நிமிடம் வரை 1-1 என்ற சமநிலையில் இருந்த போட்டியில் பிரைட்டனின் கவுரு மிட்டடோமா என்ற வீரர் கூடுதல் நேரத்தில் அடித்த கோலால் லிவர்பூல் தோல்வியடைந்தது.\n\nஏறக்குறைய 15 நாட்களுக்கு முன்பு இங்கிலிஷ் பிரிமியர் லீக் ஆட்டம் ஒன்றிலும் பிரைட்டன் லிவர்பூலை 3-0 என்ற கோல் எண்ணிக்கையில் தோற்கடித்து அதிர்ச்சியை ஏற்படுத்தியது. அந்த ஆட்டத்தின் முடிவை லிவர்பூல் நிர்வாகி யகர்ன் கிளோப் தமது பயிற்சித் தலைமையின்கீழ் லிவர்பூல் சந்தித்த மிக மோசமான தோல்வி என்று வர்ணித்திருந்தார்.\n\nவரலாறு படைத்த இந்திய\n\nகிரிக்கெட் வீராங்கனைகள்\n\nபெண்களுக்கான முதல் 19 வயதுக்குட்பட்ட ஜூனியர் 'டி20' உலகக் கிண்ணக் கிரிக்கெட் போட்டியில் இந்திய கிரிக்கெட் வீராங்கனைகள் வெற்றி பெற்று வரலாறு படைத்துள்ளனர். சென்ற ஞாயிற்றுக்கிழமை தென்னாப் பிரிக்காவில் போட்செஃப்ட்ருமில் நடைபெற்ற இறுதிப் போட்டியில் இந்தியாவும் இங்கிலாந்தும் மோதின. பூவா, தலையாவில் வெற்றி பெற்ற இந்திய பந்து வீச்சைத் தேர்வு செய்தது. இதையடுத்து களமிறங்கிய இங்கிலாந்து அணி அனைத்து விக்கெட்டுகளையும் இழந்து 68 ஓட்டங்களை மட்டுமே எடுத்தது. ஆனால் இந்திய அணி 14 ஓவரில் 3 விக்கெட்டுகளை மட்டுமே இழந்து ஏழு விக்கெட் வித்தியாசத்தில் வெற்றி பெற்று உலகக் கிண்ணத்தைக் கைப்பற்றியது. இந்த வெற்றியை பாராட்டியுள்ள இந்திய கிரிக்கெட் வாரியம் ரொக்கப் பரிசுகளை அறிவித்துள்ளது.", "images": [{"image_url": "https://tamilmurasu.com.sg/world/story20230131-123373?w=825", "alt_text": "2a351924-8864-44ab-9795-b8a0ae29f80f", "caption": "இங்கிலிஷ் எஃப்ஏ கிண்ணத்தின் சென்ற காற்பந்து வெற்றியாளர்களான லிவர்பூல் நேற்று முன்தினம் நடந்த எஃப்ஏ கிண்ண தகுதிச் சுற்று போட்டியில் பிரைட்டன் குழுவிடம் தோல்வியைத் தழுவியது. படம்: ஏஎஃப்பி  -"}]}
{"article_url": "https://tamilmurasu.com.sg/cinema/story20230131-123375", "site_title": "'நான் இந்த இடத்துக்கு வந்ததே ஆசீர்வாதம்தான்'", "publish_date": "2023-01-31", "content": "'நான் இந்த இடத்துக்கு வந்ததே ஆசீர்வாதம்தான்'\n\n31 Jan 2023 - 5:30 am\n\n1\n\nmins read\n\n-\n\nஆர்.ஜே.பாலாஜி நடித்­துள்ள 'ரன் பேபி ரன்' திரைப்­ப­டம் பிப்­ர­வரி 3ஆம் தேதி திரை­யரங்குகளில் வெளியீடு காண உள்­ளது.\n\nஇப்­ப­டத்­தில் நடித்­துள்ள ஆர்.ஜே.பாலாஜி கூறு­கை­யில், \"நான் படங்­களில் நடிப்­பது அதிர்ஷ்­டம் என்றுதான் சொல்லுவேன். திரைத்­து­றை­யில் நான் இந்த அள­வுக்கு வந்­துள்­ளதே எனக்கு கிடைத்த பெரிய ஆசீர்­வா­த­மா­கத்தான் உணர்­கி­றேன்.\n\n\"திரையுலகில் நுழைய நான் எந்தவொரு முயற்சியும் எடுக்கவில்லை. என் வானொலி வேலையை மட்டும் நேர்­மை­யாகச் செய்து கொண்­டி­ருந்­ தேன். அதற்கு கிடைத்த கூடு தல் ஊக்­கப் பரிசுகள்தான் இவ்வாய்ப்புகள் எல்லாம். திரையுலகில் கிடைத்­துள்ள இடத்தை சரி­யான முறை­யில் தக்கவைத்­துக்­ கொள்வதில் கவனமாக உள்ளேன்.\n\n\"அத­னால் சிவ­கார்த்­தி­கேயன், சந்­தா­னம் உள்ளிட்ட யாரை­யும் நான் போட்­டி­யாக நினைக்­க­வில்லை. நான் ஓர் ஓர­மாக ஓடுகி­றேன். அந்த ஓட்­டத்தை நீண்ட நாள்­க­ளுக்குத் தொடரும் பேரா­சை­யும் உள்­ளது,\" என்று ஆர்.ஜே.பாலாஜி கூறி­யுள்­ளார்.\n\nஆர்.ஜே. பாலாஜி, சத்யராஜ், ஊர்வசி நடித்திருந்த 'வீட்ல விசேஷம்' படக்காட்சி.\n\n, :\n\nதமிழகத்  ", "images": [{"image_url": "https://tamilmurasu.com.sg/cinema/story20230131-123375?w=825", "alt_text": "3f64f54b-2bed-496d-95dd-d355ea77c726", "caption": "-"}]}
{"article_url": "https://tamilmurasu.com.sg/singapore/new-punggol-library-has-special-facilities-children-and-students", "site_title": "புதிய பொங்கோல் நூலகத்தில் சிறுவர்களுக்கு சிறப்பு வசதிகள்", "publish_date": "2023-01-31", "content": "புதிய பொங்கோல் நூலகத்தில் சிறுவர்களுக்கு சிறப்பு வசதிகள்\n\n31 Jan 2023 - 5:30 am\n\n3\n\nmins read\n\n-\n\nநூல் வாசிக்­கும் பழக்­கத்தை மிகச் சுவா­ரஸ்­ய­மான முறை­யில் சிறு­வர்­க­ளி­டம் ஊக்­கு­விக்­கும் அம்­சங்­கள், உடற்­குறை உள்­ளோ­ருக்­கான வச­தி­க­ளு­டன் அடங்­கிய பொங்­கோல் வட்­டார நூல­கம் நேற்று திறக்­கப்­பட்­டது.\n\n'ஒன் பொங்­கோல்' நிலை­யத்­தில் உள்ள இந்த நூல­கத்­தின் முதல் இரண்டு மாடி­கள் சிறு­வர்­க­ளுக்­காக அமைக்­கப்­பட்­டுள்­ளன. தற்­போது இந்த இரு மாடி­கள் மட்­டுமே பொது­மக்­க­ளுக்­குத் திறக்­கப்­பட்­டுள்­ளன. மற்ற மூன்று மாடி­கள் சில மாதங்­களில் திறக்­கப்­படும்.\n\nசிறு­வர்­க­ளுக்­கான பல கேளிக்­கைப் பகு­தி­களும் 'ஸ்டோ­ரீஸ் கம் அலைவ்' என்ற கதை­கள் உரு­வா­கும் அறை­யும் நூல­கத்­தில் உள்­ளது. அந்த அறை­யில் தொடு­தி­ரை­களும் பொருத்­தப்­பட்­டுள்­ளன.\n\nஇந்த இரு மாடி­களில் எல்லா வய­துச் சிறு­வர்­களும் பயன்க்­பெ­றக்­கூ­டிய கதை­சொல்லி பகுதி, உல­க­மும் நாமும் எனும் தொகுப்பு, சிறு­வர்­கள் நட­வ­டிக்­கைப் பகுதி போன்­றவை உள்­ளன.\n\nஅமெ­ரிக்­கா­வின் ஸ்மித்­சோ­னி­யன் அரும்பொருளகத்துடன் கூட்டு முயற்­சி­யாக 'ஸ்பார்க்! லேப்' என்ற பகுதி நூல­கத்­தின் இரண்­டாம் மாடி­யில் அமைக்­கப்­பட்­டுள்­ளது.\n\nஇவ்­வி­டத்­தில் ஏழு வய­துக்கு மேற்­பட்ட சிறு­வர்­கள் தாங்­களே நேர­டி­யாக நட­வ­டிக்­கை­களில் ஈடு­பட்டு, படைப்­பு­களை உரு­வாக்கி சவால்­களை மேற்­கொள்­ள­லாம். இதில், உல­க­நா­டு­களை மைய­மா­கக்­கொண்ட, வெளி­நாட்­டுத் தூத­ர­கங்­கள் வழங்­கிய நூல்­கள் அடுக்­கி­வைக்­கப்­பட்­டுள்­ளன.\n\n\"சிறு­வர்­க­ளின் கற்­ப­னைத் திறனை வளர்க்க, மற்ற நூல­கங்­களில் இல்­லாத இந்த வசதி உத­வு­கிறது. இந்த நூல­க­மும் வச­தி­களும் வட­கி­ழக்­குக் குடி­யி­ருப்­பா­ளர்­க­ளுக்கு பெரும் பய­னைத் தரும்,\" என்­றார் சிங்கா அக­டமி துணைப்­பாட நிலை­யத்­தில் ஆசி­ரி­ய­ரா­கப் பணி­பு­ரி­யும் ஹேம­லதா ரமேஷ், 46.\n\nகடந்த சில ஆண்­டு­க­ளாக நூல­கங்­களில் தொண்­டூ­ழி­ய­ராக இருக்­கும் இவர், தமது இரு பிள்­ளை­க­ளு­டன் பொங்­கோல் நூல­கத்­தில் தொண்­டு­ழி­யம் புரிய விருப்­பம் தெரி­வித்­தார்.\n\n\"இந்த நூல­கத்­திற்கு வரும் உடற்­கு­றை­யுள்­ள­வர்­க­ளுக்கு உதவ, தொண்­டூ­ழி­யர்­க­ளுக்கு சிறப்­புப் பயிற்­சி­கள் அளிக்­கப்­பட்­டன. கண் பார்வை இல்­லா­த­வர் களுக்கு எப்­படி கதை சொல்­வது, நட­வ­டிக்­கை­கள் உரு­வாக்­கு­வது போன்­ற­வற்­றைக் கற்­றுக்­கொண்­டேன்,\" என்­றார் ஹேம­ல­தா­வின் மக­ளான 16 வயது ரசிகா ரமேஷ்.\n\nஉடற்­குறை உள்­ளோ­ரும் நூல்­களை எளிதில் இர­வல் பெறு­வ­தற்­கான வச­தி­களும் தொழில்­நுட்­ப­மும் பொங்­கோல் நூல­கத்­தில் உள்­ளன.\n\nசக்­கர நாற்­காலி பயன்­ப­டுத்­து­வோ­ரும் பார்வை குறை­பா­டு உள்­ளோ­ரும் எளி­தில் பயன்­ப­டுத்­தக்­கூ­டிய நூல் இர­வல் நிலை­யங்­கள் அந்த வச­தி­களில் ஒன்று.\n\nநூல்­களை மேசை­களில் வைக்­கா­மல் அவற்றை இர­வல் வாங்க உத­வும் ஆர்­எ­ஃப்­ஐடி தொழில்­நுட்­ப­மும் பொருத்­தப்­பட்­டுள்­ளது.\n\nஅத்­து­டன், புலன்­கள் அதி­கப்­ப­டி­யா­கத் தூண்­டப்­ப­டு­வ­தால் சம­நிலை கெடும் பிரச்­சினை உள்ள உடற்­கு­றை­யுள்­ளோர் அமை­தி­பெற, கால்ம் போட்ஸ் எனும் சிறப்பு இடங்­கள் நூல­கத்­தில் உண்டு.\n\nநூல­கங்­க­ளை­யும் ஆவ­ணக்­காப்­ப­கங்­க­ளை­யும் அனை­வ­ரும் அணு­கும் இடங்­க­ளாக மாற்ற தேசிய நூலக வாரி­யம் முயன்று வரு­கிறது. அதற்­கேற்ப வாரி­யத்­தின் உடற்­கு­றை­யுள்­ளோ­ருக்­கான ஆலோ­ச­னைக் குழு­வு­டன் சேர்ந்து பொங்­கோல் நூல­கத்­தில் இந்த வச­தி­கள் பொருத்­தப்­பட்­டன. \"உடற்­குறை உள்­ளோர் எளி­தில் அணு­கும் நூல்­தொ­குப்பு, அவர்­க­ளுக்கு அமை­தி­யான இடம், பார்­வைக் குறை­பாடு உள்­ளோ­ருக்கு வண்ண விசைப் பல­கை­கள் போன்ற மற்ற நூல­கங்­களில் இல்­லாத சிறப்பு அம்­சங்­கள் இந்த நூல­கத்­தில் உள்­ளன,\" என்று தேசிய நூலக வாரி­யத்­தின் நூல் சேக­ரிப்­புத் திட்­ட­மி­டல், மேம்­பாட்டு குழுவை சேர்ந்த அதி­காரி ரேணு சிவா குறிப்­பிட்­டார்.\n\nஉடற்­கு­றை­யுள்ள நூலக உறுப்­பி­னர்­கள், நூல்­களை ஆறு வாரங்­க­ளுக்கு இர­வல் பெறு­தல் போன்ற கூடு­தல் சலு­கை­கள் பெறு­வார்­கள்.", "images": [{"image_url": "https://tamilmurasu.com.sg/singapore/new-punggol-library-has-special-facilities-children-and-students?w=825", "alt_text": "ba0fdaee-2575-4c86-a1ee-13fceb14ecea", "caption": "-"}]}
{"article_url": "https://tamilmurasu.com.sg/world/story20230131-123368", "site_title": "உக்ரேனுக்கு ஏமாற்றம்", "publish_date": "2023-01-31", "content": "உக்ரேனுக்கு ஏமாற்றம்\n\n31 Jan 2023 - 5:30 am\n\n1\n\nmins read\n\nகியவ்: ஒலிம்­பிக் விளை­யாட்­டுப் போட்­டி­க­ளி­லி­ருந்து ரஷ்­யாவை விலக்கி வைக்க வேண்­டும், இல்லை­யேல் பயங்­கரவாதத்தை ஆத­ரிப்­ப­தாக இருக்­கும் என்று உக்­ரே­னிய அதி­பர் ஸெலன்ஸ்கி கூறியிருந்தார். படம்: இபிஏ  -\n\nகியவ்: ஒலிம்­பிக் விளை­யாட்­டுப் போட்­டி­க­ளி­லி­ருந்து ரஷ்­யாவை விலக்கி வைக்க வேண்­டும், இல்லை­யேல் பயங்­கரவாதத்தை ஆத­ரிப்­ப­தாக இருக்­கும் என்று உக்­ரே­னிய அதி­பர் ஸெலன்ஸ்கி கூறியிருந்தார்.\n\nஆனால் இதனை ஏற்­றுக்­கொள்ள அனைத்­து­லக ஒலிம்­பிக் மன்­றம் மறுத்­து­விட்­டது.\n\nரஷ்ய வீரர்­கள் ஒலிம்­பிக்கில் பங்­கேற்­ப­தற்­கான மாற்று வழி­கள் ஆரா­யப்­படும் என்று மன்­றம் கூறி­யுள்­ளது.\n\nஇத­னால் ஏமாற்­ற­ம­டைந்­துள்ள உக்­ரேன், போரை அனைத்­து­லக ஒலிம்­பிக் மன்­றம் ஊக்குவிக்கிறது என்று கண்­ணீர்­வி­டாத குறை­யா­கக் கூறி­யுள்­ளது.\n\nமற்­றொரு நில­வ­ரத்­தில் உக்­ரே­னுக்கு ஜெர்­மா­னிய போர் விமா­னங்­கள் அனுப்ப மாட்­டோம் என்று ஜெர்­மா­னிய அதி­பர் ஓலாஃப் ஷோல்ஸ் பின் வாங்கியுள்­ளார்.", "images": [{"image_url": "https://tamilmurasu.com.sg/world/story20230131-123368?w=825", "alt_text": "6a4f396f-a9c3-480c-b5fd-d9034475744b", "caption": "கியவ்: ஒலிம்­பிக் விளை­யாட்­டுப் போட்­டி­க­ளி­லி­ருந்து ரஷ்­யாவை விலக்கி வைக்க வேண்­டும், இல்லை­யேல் பயங்­கரவாதத்தை ஆத­ரிப்­ப­தாக இருக்­கும் என்று உக்­ரே­னிய அதி­பர் ஸெலன்ஸ்கி கூறியிருந்தார். படம்: இபிஏ  -"}]}
{"article_url": "https://tamilmurasu.com.sg/singapore/story20230131-123350", "site_title": "பணியிடங்களில் இணக்கத்தை வலியுறுத்த கூடுதல் முத்தரப்பு வழிகாட்டிகள்", "publish_date": "2023-01-31", "content": "பணியிடங்களில் இணக்கத்தை வலியுறுத்த கூடுதல் முத்தரப்பு வழிகாட்டிகள்\n\n31 Jan 2023 - 5:30 am\n\n2\n\nmins read\n\n-\n\nவேலை­யி­டத்­துக்கு அப்­பாற்­பட்ட விவ­கா­ரங்­களை ஆத­ரிக்­கும் ஊழி­யர்­களை பணி­யி­டங்­களில் எந்த வகை­யி­லும் அச்­சு­றுத்­தவோ ஒதுக்கி வைக்­கவோ கூடாது என்று கூறும் மேம்­ப­டுத்­தப்­பட்ட வேலை நிய­மன வழி­காட்­டி­கள் அடுத்த மாதம் நடப்­புக்கு வரும்.\n\nஅத்­து­டன், வேலைக்­குத் தொடர்­பில்­லாத நிகழ்ச்­சி­கள், திட்­டங்­கள், கொள்­கை­கள் ஆகி­ய­வற்றை திட்­ட­மிட்டு, விளம்­ப­ரப் படுத்தி, நடை­மு­றைப்­ப­டுத்­தும்­போது ஊழி­யர்­கள் பல்­வகை கலா­சா­ரங்­கள், பண்­பு­கள், நம்­பிக்­கை­கள் ஆகி­ய­வற்­றைக் கொண்­டுள்­ளதை முத­லா­ளி­கள் கருத்­தில் கொள்­ள­வேண்­டும் என்று வலி­யு­றுத்­தப்­படும்.\n\nமேலும், ஊழி­யர்­கள் தங்­கள் குறை­க­ளைத் தெரி­விக்க முத­லா­ளி­கள் பாது­காப்­பான சூழலை உரு­வாக்­க­வேண்­டும் என்று வழி­காட்­டி­கள் குறிப்­பி­டும். குறை­களைக் கையா­ளும் ஒழுங்­கான நடை­மு­றையை உரு­வாக்­கு­வ­தும் அவற்­றில் அடங்­கும்.\n\nஇந்­தப் புதிய வழி­காட்­டி­கள், நியா­ய­மான வேலை நிய­மன நடை­முறை குறித்த முத்­த­ரப்பு வழி­காட்­டி­களில் சேர்க்­கப்­படும் என்று மனி­த­வள அமைச்சு, தேசியத் தொழிற்­சங்க காங்­கி­ரஸ், சிங்­கப்­பூர் தேசிய முத­லா­ளி­கள் சம்­மே­ள­னம் ஆகி­யவை அதை நேற்று கூட்­டா­கத் தெரி­வித்­தன. அடுத்த மாதம் நடுப்­ப­கு­தி­யில் இந்த விரி­வான வழி­காட்­டி­கள் நடப்­புக்கு வரும்.\n\nஅனை­வ­ரை­யும் உள்­ள­டக்­கிய, இணக்­க­மான பணி­யி­டத்­தின் முக்­கி­யத்­து­வத்தை முத­லா­ளி­கள் தொடர்ந்து எடுத்­துக்­காட்­ட­வும் எடுத்­து­ரைக்­க­வும் செய்­ய­வேண்­டும் என்று அந்த முத்­த­ரப்­புப் பங்­கா­ளி­கள் கூறின.\n\nவேலை தொடர்­பான நடை­முறை­க­ளின்­ப­டி­தான் ஊழி­யர்­ களின் செயல்­தி­றன், பதவி உயர்வு போன்­றவை மதிப்­பி­டப்­பட வேண்­டும் என்­றும் வழி­காட்­டி­கள் குறிப்­பி­டும். வேலை­யு­டன் தொடர்­பில்­லாத நிகழ்ச்­சி­கள், திட்­டங்­கள் அல்­லது கொள்­கை­கள் ஆகி­ய­வற்­றில் பங்­கெ­டுக்­கும்­படி ஊழி­யர்­கள் அழுத்­தத்தை அல்­லது கட்­டா­யத்தை எதிர்­நோக்­கக் கூடாது என்­றும் கூறப்­பட்­டுள்­ளது. அவற்றை ஆத­ரிக்­கா­த­தால் அல்­லது அவற்­றில் கலந்­து­கொள்­ளா­த­தால் வேலை பாதிக்­கப்­படக்­கூ­டாது என்­றும் வழி­காட்­டி­கள் எடுத்­து­ரைக்­கும்.\n\nவேலை­யி­டத்­தில் வேலைக்­குத் தொடர்­பில்­லாத பல்­வேறு விவ­கா­ரங்­க­ளுக்கு ஆத­ர­வு­தர உல­க­மெங்­கும் உள்ள முத­லா­ளி­களும் ஊழி­யர்­களும் கூடு­தல் முயற்­சி­கள் எடுத்து வரு­வ­தை­யும் முத்­த­ரப்­புப் பங்­கா­ளி­கள் சுட்­டின. இச்­சூ­ழ­லில் பல்­வேறு நம்­பிக்­கை­கள், திறன்­கள், பின்­ன­ணி­கள் உள்ள ஊழி­யர்­களைத் தொடர்ந்து மதிக்­கும் பணி­யி­டங்­களை உரு­வாக்­கு­ வ­தன் முக்­கி­ய­த்துவத்­தைப் வழி­காட்­டி­கள் வலி­யு­றுத்­தும்.", "images": [{"image_url": "https://tamilmurasu.com.sg/singapore/story20230131-123350?w=825", "alt_text": "97c883af-610d-41a5-880d-3f27263533f6", "caption": "-"}]}
{"article_url": "https://tamilmurasu.com.sg/world/story20230131-123372", "site_title": "மலேசிய கடன் படிப்படியாகக் குறைக்கப்படும்: அன்வார்", "publish_date": "2023-01-31", "content": "மலேசிய கடன் படிப்படியாகக் குறைக்கப்படும்: அன்வார்\n\n31 Jan 2023 - 5:30 am\n\n1\n\nmins read\n\nமலே­சி­யப் பிர­த­மர் அன்­வார் இப்­ரா­கிம், ஏழை­ களைப் பாதிக்­கும் வரி­களை உயர்த்­தா­மல் நாட்­டின் கடன் படிப்­ப­டி­யா­கக் குறைப்பதற்கான நட­வ­டிக்­கை­களை தனது அர­சாங்­கம் எடுக்கும் என்று கூறி­யுள்­ளார். படம்: இபிஏ -\n\nசிங்­கப்­பூர்: மலே­சி­யப் பிர­த­மர் அன்­வார் இப்­ரா­கிம், ஏழை­ களைப் பாதிக்­கும் வரி­களை உயர்த்­தா­மல் நாட்­டின் கடன் படிப்­ப­டி­யா­கக் குறைப்பதற்கான நட­வ­டிக்­கை­களை தனது அர­சாங்­கம் எடுக்கும் என்று கூறி­யுள்­ளார்.\n\nசிங்­கப்­பூ­ருக்கு வரு­கை அளித்துள்ள அவர், நேற்று புளூம்­பர்க் தொலைக்­காட்­சிக்கு பேட்­டி­ய­ளித்­தார்.\n\n\"நாங்­கள் கடன் உச்­ச ­வ­ரம்­பைத் தொட்­டு­விட்­டோம். இனி இதைப் படிப்­ப­டி­யாக குறைத் தாக வேண்­டும். இல்­லை­யெ­னில் அடுத்த தலைமுறைக்கு இது பொறுப்­பற்ற செய­லா­கி­ வி­டும்,\" என்­றார் அவர்.\n\nகொள்­ளை­நோய் பர­வலின் தொடக்­க­கா­லத்­தில் மலே­சி­யா­வின் மொத்த உள்­நாட்டு உற்­பத்­தி­யில் கடன் வரம்பு 2020ல் 55 விழுக்­காட்­டி­லி­ருந்து 60 விழுக்­கா­டாக உயர்த்­தப்­பட்­டது. 2021ல் கூடு­தல் கடன் வாங்­கு ­வ­தற்­கும் பொரு­ளி­ய­லைத் தூண்­டு­வ­தற்­கான நிதி­யைப் பெற­வும் அந்த உச்­ச­வ­ரம்பு 65$க்கு அதி­க­ரிக்­கப்­பட்­டது.\n\nமலே­சி­யா­வின் கடன் உச்ச ­வ­ரம்பு தற்­போது மொத்த உள்­நாட்டு உற்­பத்­தி­யில் 61 விழுக்­கா­டாக உள்­ளது. கடன் உச்­ச ­வ­ரம்பை உயர்த்­து­வதை அனு­ம­திக்­கும் சட்­ட­ம் டிசம்­பர் 31ஆம் தேதியோடு­ கால­ாவ­தி­யா­னது.\n\nகடன் அமைப்­பு­க­ளான மூடிஸ் இன்­வெஸ்­டர் சர்­வீ­சஸ் மற்­றும் எஸ்­அண்ட்பி குளோ­பல் ரேட்­டிங்ஸ், மலே­சி­யாவை 'ஏ' நிலை­யில் வைத்­துள்­ளன. அதே சம­யத்­தில் மலே­சிய அர­சாங்­கம் கடன் விகி­தத்­தைக் குறைப்­பது ஃபிட்ச் ரேட்­டிங்ஸ் அமைப்­பின் சிறந்த வகையிலான கடன் புள்ளி­க­ளைப் பெறு­வ­தற்கு மிக முக்­கி­யம். இந்த நிலை­யில் நிதி அமைச்­ச­ரு­மான அன்­வார் இப்­ரா­கிம், 2023ஆம் ஆண்­டின் திருத்­தப்­பட்ட வரவுசெல­வுத் திட்­டத்தை பிப்­ர­வரி 24ஆம் தேதி தாக்­கல் செய்­ய­வுள்­ளார். இதில் கடனை குறைக்­கும் அறி­விப்­பு­கள் இருக்­கும் என எதிர்­பார்க்­கப்­ப­டு­கிறது.", "images": [{"image_url": "https://tamilmurasu.com.sg/world/story20230131-123372?w=825", "alt_text": "d875cb69-fddf-46d0-aa6a-6441470b8f61", "caption": "மலே­சி­யப் பிர­த­மர் அன்­வார் இப்­ரா­கிம், ஏழை­ களைப் பாதிக்­கும் வரி­களை உயர்த்­தா­மல் நாட்­டின் கடன் படிப்­ப­டி­யா­கக் குறைப்பதற்கான நட­வ­டிக்­கை­களை தனது அர­சாங்­கம் எடுக்கும் என்று கூறி­யுள்­ளார். படம்: இபிஏ -"}]}
{"article_url": "https://tamilmurasu.com.sg/top-news/story20230131-123342", "site_title": "பாகிஸ்தான் பள்ளிவாசலில் குண்டுவெடிப்பு; பலர் பலி", "publish_date": "2023-01-31", "content": "பாகிஸ்தான் பள்ளிவாசலில் குண்டுவெடிப்பு; பலர் பலி\n\n31 Jan 2023 - 5:30 am\n\n1\n\nmins read\n\n-\n\nபாகிஸ்­தா­னின் பெஷா­வர் நக­ரில் உள்ள பள்­ளி­வா­ச­லில் நேற்று நடந்த குண்­டு­வெ­டிப்­பில் 45க்கு மேற்பட்டோர் உயி­ரி­ழந்­த­னர். மேலும் 150க்கு மேற்­பட்­டோர் காய­ம­டைந்­த­னர்.\n\nஉயி­ரி­ழந்­தோ­ரில் பெரும்­பா­லோர் காவல்­துறை அதி­கா­ரி­கள் என்­றும் அவர்­கள் நண்­ப­கல் தொழு­கைக்­கா­கக் கூடி­யி­ருந்­த­தா­க­வும் தெரி­விக்­கப்­பட்­டது.\n\nமாநி­லக் காவல்­துறை, பயங்­க­ர­வாத ஒழிப்­புப் பிரிவு ஆகி­ய­வற்­றின் தலை­மை­ய­கங்­கள் அமைந்­தி­ருக்­கும் வளா­கத்­திற்­குள் அந்­தப் பள்­ளி­வா­சல் இருப்­ப­தாக பெஷா­வர் மாநி­லக் காவல்­து­றைத் தலை­வர் இஜாஸ் கான் கூறி­னார்.\n\nதாக்­கு­தல்­கா­ரர் தனது உட­லில் வெடி­பொ­ரு­ளைப் பிணைத்­துக்­கொண்டு அங்கு வந்து அதை வெடிக்­கச் செய்­தி­ருக்­க­லாம் என்­பதை மறுப்­ப­தற்­கில்லை என்­றார் அவர். பள்­ளி­வா­ச­லுக்­குள் சிறி­த­ளவு வெடி­பொ­ருள் காணப்­பட்­ட­தா­க­வும் அவர் குறிப்­பிட்­டார். தாக்­கு­த­லுக்கு இன்­னும் யாரும் பொறுப்­பேற்­றுக்­கொள்­ள­வில்லை.\n\nதாக்­கு­தல் நடந்த நேரத்­தில், ஏறக்­கு­றைய 260 பேர் அங்கு இருந்­த­தா­கக் கூறப்­பட்­டது.குண்டு வெடித்­த­தால் சுவர் ஒன்று இடிந்து விழுந்­த­தா­கத் தெரி­கிறது. சிலர் அந்த இடி­பாடு­களில் சிக்­கி­யி­ருக்­கக்­கூ­டும் என்று அஞ்­சப்­ப­டு­கிறது.\n\nமீட்­புப் பணி­கள் தொடர்­கின்­றன. பாகிஸ்­தா­னிய உள்­துறை அமைச்­சர் ரானா சனா­வுல்லா, விரி­வான விசா­ரணை நடத்த உத்­த­ர­விட்­டுள்­ள­தாக பாகிஸ்­தா­னிய ஊட­கங்­கள் கூறின.", "images": [{"image_url": "https://tamilmurasu.com.sg/top-news/story20230131-123342?w=825", "alt_text": "b752bf7d-faf3-4477-9040-f204343449f4", "caption": "-"}]}
{"article_url": "https://tamilmurasu.com.sg/cinema/story20230131-123376", "site_title": "'15 ஆண்டு பகை: விருப்பத்தை நிறைவேற்றினால் பேசுவேன்'", "publish_date": "2023-01-31", "content": "'15 ஆண்டு பகை: விருப்பத்தை நிறைவேற்றினால் பேசுவேன்'\n\n31 Jan 2023 - 5:30 am\n\n1\n\nmins read\n\n-\n\nவிஜய் என்­னு­டன் பேசு­வ­தற்கு முன்பு அவ­ரது அப்பா, அம்­மா­விடம் பேசவேண்­டும். எனது இந்த விருப்­பத்தை நிறைவேற்­றி­னால் நான் விஜய்­யு­டன் பேசத் தயா­ராக உள்ளேன் எனக் கூறி­யுள்­ளார் நடி­கர் நெப்­போ­லி­யன்.\n\n'போக்­கிரி' படத்­தில் நடித்­த­போது விஜய்­யு­டன் ஏற்­பட்ட கருத்து வேறு­பாடு கார­ண­மாக கடந்த 15 ஆண்­டு­க­ளாக இன்­னும் அவ­ரு­டன் பேசா­மல்­தான் உள்­ளேன். அந்த அள­வுக்கு எங்­க­ளுக்­குள் பகை உணர்வு வேரோடி உள்­ளது எனக் கூறி­யுள்­ளார் அவர்.\n\nஅண்­மைக்­கா­ல­மாக அமெ ரிக்­கா­வில் வசித்­து­வ­ரும் அவர் அளித்­துள்ள ஒரு பேட்­டி­யில், \"விஜய்­யு­டன் பேச்­சு­வார்த்தை முறிந்­து­போ­ன­தைத் தொடர்ந்து, அவர் நடித்­துள்ள படங்­க­ளைக்­கூட நான் பார்ப்­ப­தில்லை.\n\n\"எனி­னும், மீண்­டும் விஜய்­யுடன் பேச­வும் நடிக்­க­வும் நான் தயா­ராக உள்­ளேன். ஆனால், அவர் என்­னு­டன் பேசு­வ­தற்­குத் தயா­ராக இருக்­கி­றாரா என்­பதை அவ­ரி­டம் தான் கேட்­க­வேண்­டும்.\n\n\"விஜய் என்­னி­டம் பேசு­வதை­விட முத­லில் அவ­ரது பெற்­றோ­ரி­டம் பேச­வேண்­டும். அவர் பெற்­றோ­ரி­டம் பேசுவதில்லை என்ற தக­வல் அமெ­ரிக்கா வரை பரவியுள்­ளது. அதன்­பி­ன்னர் நாங்­கள் இருவரும் பேசிக்கொள்வது பற்றி பார்க்கலாம்,\" என்று நெப்­ போ­லி­யன் கூறி­யுள்ள காணொ­ளிப் பதிவு சமூக ஊடகங்களில் பரவி வரு­கிறது.", "images": [{"image_url": "https://tamilmurasu.com.sg/cinema/story20230131-123376?w=825", "alt_text": "dbc136ce-cbe7-4599-829e-58722e36c544", "caption": "-"}]}
{"article_url": "https://tamilmurasu.com.sg/singapore/story20230131-123353", "site_title": "16 வயதில் மோசடிக்கு உதவிய இளம்பெண்", "publish_date": "2023-01-31", "content": "16 வயதில் மோசடிக்கு உதவிய இளம்பெண்\n\n31 Jan 2023 - 5:30 am\n\n1\n\nmins read\n\n-\n\nகள்­ளப்­ப­ணத்தை நல்ல பண­மாக மாற்­றும் மோச­டி­யில் பங்­கெ­டுத்த 18 வயது இளம்­பெண், தாமும் மேலும் ஏழு பேரும் போலி­யாக வங்­கிக் கணக்கு விவ­ரங்க­ளைப் பெற்று அவற்­றின் வழி $600,000 பணத்­தைப் பரி­வர்த்­தனை செய்ய உத­வி­யதை ஒப்­புக்­கொண்­டார்.\n\nஒசி­பிசி வங்கி கணக்­கு­களில் மோசடி செய்து பணத்தை வெளி­நாட்டுக் கும்­பல்­க­ளி­டம் அனுப்ப அவர் உத­வி­னார். குறிப்­பாக மோசடி செய்­யப்­பட்ட பணத்­தில் $100,000க்கு மேற்­பட்ட தொகையை அவர் தானி­யங்கி இயந்­தி­ரங்­க­ளி­லி­ருந்து பெற்று அவ­ரது கூட்­டா­ளி­க­ளுக்­குத் தந்­தார். அதற்காக அவர் $1,000ஐ சன்மானமாகப் பெற்றார்.\n\nமோச­டிக்கு உத­விய இளை­யர்­களில் அவர் ஒரு­வர் மட்­டும் பெண். குற்­றங்­கள் நடந்தபோது அவருக்கு 16, 17 வயது இருக்கும் என்பதால் அவரது பெயரை வெளியிட முடியாது.", "images": [{"image_url": "https://tamilmurasu.com.sg/singapore/story20230131-123353?w=825", "alt_text": "847f41bc-e2ea-4020-a02f-9963fcd184dd", "caption": "-"}]}
{"article_url": "https://tamilmurasu.com.sg/tamilnadu/story20230131-123361", "site_title": "மகாத்மா காந்தியின் 76வது நினைவு நாளில் உறுதிமொழி", "publish_date": "2023-01-31", "content": "மகாத்மா காந்தியின் 76வது நினைவு நாளில் உறுதிமொழி\n\n31 Jan 2023 - 5:30 am\n\n1\n\nmins read\n\nநாடு முழு­வ­தும் மகாத்மா காந்­தி­ய­டி­க­ளின் 76வது நினைவு நாள் நேற்று அனு­ச­ரிக்­கப்­பட்­டது. படம்: இபிஏ -\n\nசென்னை: நாடு முழு­வ­தும் மகாத்மா காந்­தி­ய­டி­க­ளின் 76வது நினைவு நாள் நேற்று அனு­ச­ரிக்­கப்­பட்­டது. அதன் ஒரு பகு­தி­யாக அனைத்து அரசு அலு­வ­ல­கங்­கள், கல்வி நிலை­யங்­களில் தீண்­டாமை ஒழிப்பு உறு­தி­மொழி எடுத்து வரு­கின்­ற­ன.\n\nஇந்­நி­லை­யில், தமிழ் நாட்டின் முதல்­வர் மு.க.ஸ்டா­லின் டுவிட்­ட­ரில், \"இந்­தி­யச் சமூ­கங்­க­ளுக்­கி­டை­யில் ஒற்­றுமை ஏற்­ப­டுத்­திட அமைதி வழி­யில் போரா­டிய அண்­ணல் காந்­தி­ய­டி­கள், ஒரு மத­வெ­றி­ய­னின் வன்­மு­றைக்­குப் பலி­யான இந்­நா­ளில், ஒற்­றுமை மிளி­ரும் சமூ­க­மா­கத் திகழ்ந்திட நாம் ஒவ்­வொ­ரு­வ­ரும் உறு­தி­யேற்­போம்,\" என்று பதிவிட்­டுள்­ளார்.", "images": [{"image_url": "https://tamilmurasu.com.sg/tamilnadu/story20230131-123361?w=825", "alt_text": "b063c482-f2f0-4f7f-9c82-12d683826bff", "caption": "நாடு முழு­வ­தும் மகாத்மா காந்­தி­ய­டி­க­ளின் 76வது நினைவு நாள் நேற்று அனு­ச­ரிக்­கப்­பட்­டது. படம்: இபிஏ -"}]}
{"article_url": "https://tamilmurasu.com.sg/cinema/story20230131-123374", "site_title": "திரைத் துளி­கள்", "publish_date": "2023-01-31", "content": "திரைத் துளி­கள்\n\n31 Jan 2023 - 5:30 am\n\n2\n\nmins read\n\n-\n\n1\n\nof\n\n4\n\n-\n\n1\n\nof\n\n4\n\n-\n\n1\n\nof\n\n4\n\n-\n\n1\n\nof\n\n4\n\n-\n\n1\n\nof\n\n4\n\n-\n\n1\n\nof\n\n4\n\n-\n\n1\n\nof\n\n4\n\n-\n\n1\n\nof\n\n4\n\n-\n\n1\n\nof\n\n4\n\n﻿﻿﻿﻿﻿﻿﻿﻿ விவசாயம் செய்வது மனதுக்கு பெரும் நிறைவு அளிப்பதாகச் சொல்கிறார் நடிகர் பிரகாஷ்ராஜ் (படம்).\n\n\"சினிமாவில் எத்தனை கோடிகளைச் சம்பாதித்தாலும் விவசாயத்தில் கிடைக்கும் குறைவான தொகைக்கு ஈடாகாது. விவசாய சம்பாத்தியம் மிகப்பெரிய மனநிறைவு கொடுக்கிறது,\" எனவும் அவர் கூறியுள்ளார். தென்னிந்தியத் திரைப்படங்களில் வில்லன், குணசித்திர வேடங்களில் அதிக அளவில் தலைகாட்டி வரும் பிரகாஷ் ராஜ், அவ்வப்போது தன் வயல்கள், தோட்டங்களில் விவசாயம் செய்து வருகிறார். அதோடு, இளையர்களையும் விவசாயம் செய்யும்படி ஊக்குவித்து வருகிறார். \"நாம் விளைவிக்கும் உணவுப் பொருள்களைச் சாப்பிட்டு ஏராளமானோர் பசியாறுவார்களே என்பதை நினைக்கும்போது மனதில் இனம்புரியாத ஓர் ஆத்ம திருப்தி கிடைக்கிறது,\" என்றார் பிரகாஷ்ராஜ்.\n\n﻿﻿﻿﻿﻿﻿﻿﻿ 'பத்து தல' படத்தில் நடித்து முடித்துள்ளார் நடிகர் சிம்பு. அவரது அடுத்த படத்திற்கான அறிவிப்புக்காக ரசிகர்கள் காத்திருந்தனர். இச்சூழலில், கோகுல் இயக்கத்தில் சிம்பு நடிக்க இருந்த 'கொரோனா குமார்' படத்தில் இருந்து அவர் விலகிவிட்டதாகவும் அவருக்குப் பதிலாக 'லவ் டுடே' படத்தின் இயக்குநர் பிரதீப் ரங்கநாதன் (படம்) நாயகனாக நடிக்கவிருப்பதாகவும் கோலிவுட் தகவல் வட்டாரங்கள் தெரிவித்துள்ளன.\n\n﻿﻿﻿﻿﻿﻿﻿﻿ கனடாவில் படித்து வந்த நடிகர் விஜய்யின் மகன் ஜேசன் சஞ்ஜய் (படம்), தற்போது கல்லூரிப் படிப்பை முடித்துவிட்டு திரைப்பட இயக்கத்தில் ஆர்வம் காட்டி வருகிறார். சஞ்சய் குறும்படம் ஒன்றை இயக்குவது போன்ற காணொளி இணையத்தில் வெளியானதை அடுத்து, \"தாத்தாவுக்கு தப்பாத பேரன்,\" என்று ரசிகர்கள் பாராட்டி உள்ளனர். சஞ்ஜய் தன் தந்தையைப் போலவே சினிமாவில் நடிகராக கால் பதிப்பார் என்று ரசிகர்கள் எதிர்பார்த்த நிலையில், தாத்தா எஸ்.ஏ. சந்திரசேகர் பாதையில் இயக்குநராகக் களம் இறங்கியுள்ளார். படம் இயக்குவதற்கு தனக்குப் பிடித்துள்ளதாகவும் நடிப்பில் அந்த ஆர்வமில்லை என்றும் கூறி அண்மையில் கிடைத்த திரைப்பட வாய்ப்பை உதறிவிட்டுள்ளார் ஜேசன் சஞ்ஜய்.\n\n﻿﻿﻿﻿﻿﻿﻿﻿தமிழ்ச் சினிமாவில் 1990களில் முன்னணி நடிகையாகத் திகழ்ந்த சுகன்யா (படம்), கடந்த 2002ல் ஸ்ரீதர் ராஜகோபால் என்பரைத் திருமணம் செய்து, ஒரே ஆண்டில் விவாகரத்து பெற்றுவிட்ட நிலையில், 'டூரிங் டாக்கீஸ்' என்ற யூடியூப் ஒளிவழிக்கு மனம்திறந்து நேர்காணல் அளித்துள்ளார். அதில், \"பிடித்திருந்தால் சேர்ந்து வாழலாம். இல்லையெனில், இருவரும் கருத்தொரு மித்து பிரிந்துவிடுவதுதான் சரி. அக்கம்பக்கத்தினர் என்ன சொல்வார்கள் என யோசிக்கக்கூடாது. பெண்கள் துணிந்து முடிவு எடுக்கவேண்டும்,\" என்று கூறியுள்ளவர், \"மறுமணம் குறித்து நான் இதுவரை யோசிக்கவில்லை. அதேசமயம் அதை வேண்டாம் என்றும் சொல்லவில்லை. தற்போது எனக்கு 50 வயதாகும் நிலையில், இனிமேல் திருமணமாகி குழந்தை பிறந்து அந்தக் குழந்தை என்னை அம்மா என்று கூப்பிடுமா அல்லது பாட்டி என்று கூப்பிடுமா? எது நடக்கவேண்டுமோ அது கண்டிப்பாக நடக்கும்,\" எனக் கூறியுள்ளார்.", "images": [{"image_url": "https://tamilmurasu.com.sg/cinema/story20230131-123374?w=825", "alt_text": "f339b5dc-12d6-42c2-bb6d-8fc8f7e06de5", "caption": "- 1 of 4"}]}
{"article_url": "https://tamilmurasu.com.sg/world/story20230131-123371", "site_title": "பிரதமராக விரும்பும் கைரி ஜமாலுதீன்", "publish_date": "2023-01-31", "content": "பிரதமராக விரும்பும் கைரி ஜமாலுதீன்\n\n31 Jan 2023 - 5:30 am\n\n1\n\nmins read\n\nகடந்த 23 ஆண்­டு­க­ளாக அம்­னோ­வில் இருந்த கைரி, ஒருநாள் நாட்டை வழி நடத்த விரும்­பு­வ­தா­கத் தெரி­வித்­துள்­ளார். படம்: ஸ்ட்ரெய்ட்ஸ் டைம்ஸ்  -\n\nகோலா­லம்­பூர்: மலே­சி­யா­வின் ஆகப்­பெ­ரிய கட்­சி­யான அம்­னோ­வி­லி­ருந்து நீக்­கப்­பட்ட முன்­னாள் சுகா­தார அமைச்­சர் கைரி ஜமா­லு­தீன், தாம் ஒரு நாள் நாட்­டின் பிர­த­ம­ராக முடி­யும் என்று நம்­பிக்கை தெரி­வித்­துள்­ளார்.\n\nஅம்னோ முன்­னாள் இளை­யர் பிரி­வுத் தலை­வ­ரான அவரை, கட்­சிக் கட்­டுப்­பா­டு­களை மீறி­ய­தா­கச் சொல்லி அம்னோ தலைமை நீக்­கி­யது.\n\nகடந்த 23 ஆண்­டு­க­ளாக அம்­னோ­வில் இருந்த கைரி, ஒருநாள் நாட்டை வழி நடத்த விரும்­பு­வ­தா­கத் தெரி­வித்­துள்­ளார். \"அது எப்­படி நடக்­கும் என்­பதை இப்­போது என்­னால் உறு­தி­யா­கச் சொல்ல முடி­யாது. மக்­கள் பின்­பற்­று­வ­தற்கு பல பாதை­கள் இருக்­கின்­றன. ஆனால் நான் நாட்டை வழி நடத்த விரும்பு கிறேன்,\" என்று கைரி கூறி­னார். கட்­சி­யி­லி­ருந்து நீக்­கப்­பட்­டதை எதிர்த்து மேல் முறை­யீடு செய்­யப்­போ­தில்லை என்றும் அவர் கூறி­யுள்­ளார்.\n\n\"முன்­னாள் தற்­காப்பு அமைச் சரான ஹிஷா­மு­தீன் உசேன் நாடா­ளு­மன்ற உறுப்­பி­ன­ராக இருப்­ப­தால் அவர் கட்­சியி லிருந்து நீக்­கப்­ப­ட­வில்லை. இல்லையென்­றால் அவ­ரும் விலக்­கப்­பட்­டி­ருக்­க­லாம்,\" என்று கைரி மேலும் தெரி­வித்­தார்.\n\nஅம்ேனா­வின் முன்­னாள் உத­வித் தலை­வ­ரான ஹிஷா­மு­தீன் உேசன் உட்­பட பல கட்சி உறுப் பினர்­கள் ஆறு ஆண்­டு­க­ளுக்கு அதி­ர­டி­யாக இைட நீக்­கம் ெசய்­யப்­பட்­டுள்­ள­னர்.\n\nஇத­னால் அம்னோ கட்­சித் தொண்­டர்­கள் அதிர்ச்சி அடைந்­துள்­ள­னர்.", "images": [{"image_url": "https://tamilmurasu.com.sg/world/story20230131-123371?w=825", "alt_text": "5c8ddf41-e416-4be5-afa4-ab8709c8fc9a", "caption": "கடந்த 23 ஆண்­டு­க­ளாக அம்­னோ­வில் இருந்த கைரி, ஒருநாள் நாட்டை வழி நடத்த விரும்­பு­வ­தா­கத் தெரி­வித்­துள்­ளார். படம்: ஸ்ட்ரெய்ட்ஸ் டைம்ஸ்  -"}]}
{"article_url": "https://tamilmurasu.com.sg/tamilnadu/story20230131-123363", "site_title": "தெருக்களுக்கு தரமான பெயர்ப் பலகை", "publish_date": "2023-01-31", "content": "தெருக்களுக்கு தரமான பெயர்ப் பலகை\n\n31 Jan 2023 - 5:30 am\n\n1\n\nmins read\n\nசி﻿﻿﻿﻿ங்கார சென்னை 2.0' திட்­டத்­தின் கீழ் பழைய பெயர்ப் பல­கை­களை அகற்­றி­விட்டு புதிய தர­மான பெயர்ப் பல­கை­களை வைக்­கும் பணியை சென்னை மாந­க­ராட்சி முடுக்­கி­விட்­டுள்­ளது.\n\nசென்­னை­யில் 30,000 தெருக்­களில் சேத­ம­டைந்த பெயர்ப் பல­கை­கள் அகற்­றப்­பட்டு புதிய பெயர்ப் பல­கை­கள் வைக்­கப்­பட உள்­ளன. கடந்த ஆண்டு 8,000 பெயர்ப் பல­கை­கள் மாற்­றப்­பட்­டன. புதிய பெயர்ப் பல­கை­கள் சிங்­கார சென்னை 2.0 சின்­னத்­து­ட­னும் முப்­ப­ரி­மாண தோற்­றத்­து­டனும் இவை தயா­ரிக்­கப்­ப­டு­கின்­றன.", "images": []}
{"article_url": "https://tamilmurasu.com.sg/world/story20230131-123369", "site_title": "'புட்டின் என்னை மிரட்டினார்'", "publish_date": "2023-01-31", "content": "'புட்டின் என்னை மிரட்டினார்'\n\n31 Jan 2023 - 5:30 am\n\n1\n\nmins read\n\nபிரிட்டனின் முன்னாள் பிரதமர் போரிஸ் ஜான்சன், தன்னைக் குறி வைத்து ஏவுகணை பாய்ச்சப்படும் என்று ரஷ்ய அதிபர் விளாடிமிர் புட்டின் மிரட்டியதாகக் கூறியுள்ளார். படம்: ராய்ட்டர்ஸ் -\n\nலண்டன்: பிரிட்டனின் முன்னாள் பிரதமர் போரிஸ் ஜான்சன், தன்னைக் குறி வைத்து ஏவுகணை பாய்ச்சப்படும் என்று ரஷ்ய அதிபர் விளாடிமிர் புட்டின் மிரட்டியதாகக் கூறியுள்ளார்.\n\nஉக்ரேன் மீது ரஷ்யா போர் தொடுப்பதற்கு முன்பு இந்தச் சம்பவம் நடந்ததாக அவர் தெரிவித்தார்.\n\nஆனால் கிரம்ளின் இதனை மறுத்துள்ளது.", "images": [{"image_url": "https://tamilmurasu.com.sg/world/story20230131-123369?w=825", "alt_text": "f1a2f323-1920-44cb-9ece-a88f38592e2d", "caption": "பிரிட்டனின் முன்னாள் பிரதமர் போரிஸ் ஜான்சன், தன்னைக் குறி வைத்து ஏவுகணை பாய்ச்சப்படும் என்று ரஷ்ய அதிபர் விளாடிமிர் புட்டின் மிரட்டியதாகக் கூறியுள்ளார். படம்: ராய்ட்டர்ஸ் -"}]}
{"article_url": "https://tamilmurasu.com.sg/india/story20230131-123359", "site_title": "காவல் அதிகாரியால் சுடப்பட்ட ஒடிசா அமைச்சர் உயிரிழப்பு", "publish_date": "2023-01-31", "content": "காவல் அதிகாரியால் சுடப்பட்ட ஒடிசா அமைச்சர் உயிரிழப்பு\n\n31 Jan 2023 - 5:30 am\n\n1\n\nmins read\n\nஒடிசா மாநி­லத்­தில் அலு­வ­ல­கக் கட்­ட­டத் திறப்புவிழா ­ஒன்றில் கலந்­து­கொள்ள நேற்­று­முன்­தினம் வருகை தந்­தி­ருந்த அமைச்­சர் மீது உதவி துணை காவல்­துறை ஆய்­வா­ளர் கோபால் தாஸ் என்பவர் துப்­பாக்கி சூடு நடத்­தி­னார். படம்: த இந்து -\n\nபுவ­னேஸ்­வர்: ஒடிசா மாநி­லத்­தில் அலு­வ­ல­கக் கட்­ட­டத் திறப்புவிழா ­ஒன்றில் கலந்­து­கொள்ள நேற்­று­முன்­தினம் வருகை தந்­தி­ருந்த அமைச்­சர் மீது உதவி துணை காவல்­துறை ஆய்­வா­ளர் கோபால் தாஸ் என்பவர் துப்­பாக்கி சூடு நடத்­தி­னார்.\n\nஅந்­தச் சம்­ப­வத்­தில் ரத்தவெள்ளத்தில் மயங்கி விழுந்த அமைச்­ச­ர் மருத்­து­வ­ம­னை­யில் தீவிர சிகிச்­சை­ய­ளிக்­கப்­பட்டு வந்­தது.\n\nஇந்­நி­லை­யில் நேற்று அவர், சிகிச்சை பலனின்றி உயி­ரி­ழந்­த­தாக அறி­விக்­கப்­பட்­டது.\n\nஒடிசா மாநி­லத்­தின் சுகா­தார அமைச்­ச­ரான நபா கிஷோர் (61 வயது) உயிரிழந்த இச்­சம்­ப­வம் அங்கு பெரும் பர­ப­ரப்பை ஏற்­படுத்­தி­யுள்­ளது. இவர், ஒடிசா மாநி­லத்­தின் பிரஜ்­ராஜ்­ந­கர் நக­ராட்­சி­யின் தலை­வர் மற்­றும் துணைத் தலை­வ­ருக்­கான புதிய அலு­வ­ல­கங்­க­ளைத் திறந்துவைப்­ப­தற்­காக நேற்று முன்­தி­னம் காரில் வந்து இறங்­கி­னார். அப்போது அருகில் இருந்த உதவி துணை காவல் ஆய்வாளர் ஒருவர் திடீரென அமைச்சரை நோக்கி துப்பாக்கியால் சுட்டார். இதில், அமைச்சரின் மார்பில் இரண்டு குண்டுகள் பாய்ந்தன என்று கூறப்படுகிறது.", "images": [{"image_url": "https://tamilmurasu.com.sg/india/story20230131-123359?w=825", "alt_text": "0ee7d850-8793-4a95-828d-b38dee88923a", "caption": "ஒடிசா மாநி­லத்­தில் அலு­வ­ல­கக் கட்­ட­டத் திறப்புவிழா ­ஒன்றில் கலந்­து­கொள்ள நேற்­று­முன்­தினம் வருகை தந்­தி­ருந்த அமைச்­சர் மீது உதவி துணை காவல்­துறை ஆய்­வா­ளர் கோபால் தாஸ் என்பவர் துப்­பாக்கி சூடு நடத்­தி­னார். படம்: த இந்து -"}]}
{"article_url": "https://tamilmurasu.com.sg/india/story20230131-123356", "site_title": "பாஜகவின் சாதனைகளைப் பரப்புமாறு அமைச்சர்களுக்கு வலியுறுத்து", "publish_date": "2023-01-31", "content": "பாஜகவின் சாதனைகளைப் பரப்புமாறு அமைச்சர்களுக்கு வலியுறுத்து\n\n31 Jan 2023 - 5:30 am\n\n1\n\nmins read\n\n-\n\nபுது­டெல்லி: நாடா­ளு­மன்­றத் தேர்­தல் நெருங்கி வர­வி­ருப்­ப­தால் கடந்த 8½ ஆண்­டு­களில் பா.ஜனதா அரசு செய்த சாத­னை­களை மக்­க­ளி­டம் பரப்ப வேண்­டும். இதை சமூ­கத்­தின் அனைத்­துப் பிரி­வு­களை சேர்ந்த மக்­க­ளி­ட­மும் கொண்டு சேர்க்க வேண்­டும் என்று பிர­த­மர் நரேந்­திர மோடி, தன் அமைச்­சர்­க­ளுக்கு வலி­யு­றுத்­தி­யுள்­ளார்.\n\nஇல­வச உணவு தானி­யம் போன்ற நலத்­திட்­டங்­கள் அனைத்து சாதி, மத வேறுபாடின்றி அனைத்து மக்­க­ளுக்­கும், அனைத்து மாநி­லங்­க­ளின் ஏழை எளி­ய­வர்க்கு எவ்­வாறு பயன் அளித்­தன என்­பதை விளக்­கிச் சொல்ல வேண்­டும். அதே வேளை­யில் நடுத்­தர வகுப்­பைச் சேர்ந்­த­வர்­க­ளின் நலன் கரு­தி­யும் பல்­வேறு திட்­டங்­களை மத்­திய அரசு மேற்­கொண்­டுள்­ளது. அவர்­க­ளுக்கு பல்­வேறு வழி­களில் உத­விய அந்­தத் திட்­டங்­க­ளின் விவ­ரங்­க­ளு­டன் நடுத்­தர வகுப்­பி­னரை அணுகி அது குறித்து அவர்­க­ளி­டம் எடுத்­து­ரைக்க வேண்­டும் என்று தன் அமைச்­சர்­க­ளுக்கு பிர­த­மர் மோடி வலி­யு­றுத்­தி­னார்.", "images": [{"image_url": "https://tamilmurasu.com.sg/india/story20230131-123356?w=825", "alt_text": "985c6ef2-fb02-49f2-a35a-adfb108954c0", "caption": "-"}]}
{"article_url": "https://tamilmurasu.com.sg/india/%E0%AE%B0%E0%AE%BE%E0%AE%95%E0%AF%81%E0%AE%B2%E0%AF%8D-%E0%AE%9A%E0%AF%80%E0%AE%A9%E0%AE%BE%E0%AE%B5%E0%AE%BF%E0%AE%A9%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D-%E0%AE%86%E0%AE%95%E0%AF%8D%E0%AE%95%E0%AE%BF%E0%AE%B0%E0%AE%AE-1122909", "site_title": "ராகுல்: சீனாவின் தொடர் ஆக்கிரமிப்புக்கு அமைதிகாப்பது மிகவும் ஆபத்தானது", "publish_date": "2023-01-30", "content": "ராகுல்: சீனாவின் தொடர் ஆக்கிரமிப்புக்கு அமைதிகாப்பது மிகவும் ஆபத்தானது\n\n30 Jan 2023 - 10:30 pm\n\n2\n\nmins read\n\nஜம்மு: இந்­திய எல்­லை­யில் உள்ள நிலத்தை சீனா தொடர்ந்து ஆக்­கி­ர­மித்து வரு­கிறது. இது­வரை சீன ராணு­வம் இந்­தி­யா­வுக்­குச் சொந்தமான பகு­தி­யில் 2,000 சதுர கிலோ மீட்­டர் பரப்­ப­ளவு நிலத்தை ஆக்­கி­ர­மித்­துள்­ளது. ஆனால் இந்­திய அரசோ, எது­வுமே நடக்காதது போல் அமைதி காக்­கிறது. இது மிக­வும் ஆபத்­தான செயல் என்று காங்­கி­ரஸ் எம்.பி.ராகுல் காந்தி எச்­ச­ரிக்கை விடுத்­துள்­ளார். இந்­திய மண்­ணில் சீனர்­களை நாட்டு மக்­கள் ஒரு­போ­தும் அனு­ம­திக்­க­மாட்­டார்­கள். இந்­தி­யக் கட்­டுப்­பாட்­டில் இருந்த எல்­லைக் காவல் பகு­தி­கள்­கூட இப்­போது சீன ராணு­வத்­தின் கட்­டுப்­பாட்­டுக்­குள் சென்று விட்­டது என்று லடாக் குழு தெரி­வித்­துள்­ளது.\n\nஸ்ரீந­க­ரில் நேற்று செய்­தி­யா­ளர்­க­ளைச் சந்­தித்த ராகுல் காந்தி, \"சீனா, இந்திய மண்ணில் எந்த ஆக்­கி­ர­மிப்­பும் செய்­ய­வில்லை என்ற நிலைப்­பாட்­டில் இந்­தியா இருப்­பது மிக­வும் ஆபத்­தா­னது,\" என்று கூறி­யுள்­ளார்.\n\nராகுல் காந்­திக்­குப் பதி­ல­ளிக்­கும் வகை­யில், வெளி­யு­றவு அமைச்­சர் ஜெய்­சங்­கர், \"உண்­மை­யில் சீன ஆக்­கி­ர­மிப்பு காங்­கி­ரஸ் ஆட்சி செய்த 1962லேயே தொடங்­கி­விட்­டது\" என்று கூறி­யுள்­ளார். இதற்குப் பதி­ல­ளிக்­கும் வகை­யில் காங்­கி­ரஸ் கட்­சி­யின் ஊட­கப் பிரி­வின் செய­லா­ள­ரும், மூத்த தலை­வ­ரு­மான ஜெய்­ராம் ரமேஷ், \"சீனா குறித்த கொள்கை விவ­கா­ரத்­தில் மோடி அர­சாங்­கத்­தின் தோல்­வியை மறைத்து திசை­தி­ருப்­பும் ஒரு முயற்­சியே இது. கடந்த 2020ஆம் ஆண்டு முதல் லடா­கில் உள்ள 65 கண்­கா­ணிப்பு மையங்­களில், 26 மையங்­களை கையா­ளும் உரி­மையை இந்­தியா இழந்­துள்­ளது,\" என்று கூறி­யுள்­ளார். இந்­நி­லை­யில், லடாக் எல்­லை­யில் ரூ.400 கோடி செல­வில் டெம்­சாக் - சூசோல் 135 கி.மீ.தொலை­வுக்கு புதிய நெடுஞ்­சாலை அமைக்­கும் பணியை இந்­தியா தொடங்­கி­யுள்­ளது. 2025ஆம் ஆண்­டுக்­குள் இது பயன்­பாட்­டுக்கு வரும் என்று கூறப்­ப­டு­கிறது.", "images": []}
{"article_url": "https://tamilmurasu.com.sg/top-news/destinies-singapore-and-malaysia-intertwined-pm-lee", "site_title": "பிரதமர் லீ: சிங்கப்பூர்-மலேசியா இணைந்து செயல்பட்டால் பல நன்மைகள்", "publish_date": "2023-01-30", "content": "பிரதமர் லீ: சிங்கப்பூர்-மலேசியா இணைந்து செயல்பட்டால் பல நன்மைகள்\n\n30 Jan 2023 - 9:46 pm\n\n2\n\nmins read\n\nமலேசியாவின் பத்தாவது பிரதமராகப் பொறுப்பேற்றுள்ள அன்வார் இப்ராகிமின் முதல் அதிகாரத்துவ சிங்கப்பூர் பயணத்தில் இருதரப்பு ஒத்துழைப்புக்கான மூன்று ஒப்பந்தங்கள் நேற்று கையெழுத்தாயின. படம்: ஸ்ட்ரெய்ட்ஸ் டைம்ஸ் -\n\nநெருங்கிய நட்பு நாடுகள் என்ற முறையில் சிங்கப்பூர், மலேசியா இரண்டின் எதிர்காலமும் பின்னிப்பிணைந்திருப்பதாக பிரதமர் லீ சியன் லூங் கூறியிருக்கிறார்.\n\nஇருநாடுகளும் ஆக்ககரமாக ஒத்துழைத்தால், இருதரப்புக்கும் வெற்றி கிட்டும். இரு நாட்டு மக்களும் வர்த்தகங்களும் நன்மையடைய முடியும் என்றார் அவர்.\n\nமலேசியப் பிரதமர் அன்வார் இப்ராகிமுக்கு நண்பகல் விருந்து அளித்து உபசரித்த வேளையில் திரு லீ இவ்வாறு கூறினார்.\n\nமலேசியாவின் பிரதமராகப் பொறுப்பேற்றுக்கொண்ட பிறகு திரு அன்வார் இப்ராகிம் நேற்று சிங்கப்பூருக்கு முதல்முறையாக அதிகாரத்துவப் பயணம் மேற்கொண்டார்.\n\nஇருநாடுகளும் தொடர்ந்து ஒத்துழைத்து, இருதரப்பு உறவை மேம்படுத்துவது குறித்துத் திரு லீ மகிழ்ச்சி தெரிவித்தார்.\n\nஅதற்குப் பதிலளித்த மலேசியப் பிரதமர் இருதரப்பு உறவில் தீர்க்க இயலாதது என்று எந்தப் பிரச்சினையும் இல்லை என்றார். மலேசியாவும் சிங்கப்பூரும் மிகச் சிறந்த அண்டை நாடுகள். இருநாட்டு மக்களுக்கும் கூடுதல் நன்மையளிக்கும் வகையில் இரண்டும் மேலும் இணைந்து செயல்பட இயலும் என்றார் திரு அன்வார்.\n\nநேற்றுக் காலை தாங்கள் இருவரும் பயன்மிக்க கலந்துரையாடலை நிகழ்த்தியதாகவும் நிலுவையில் இருக்கும் இருதரப்பு விவகாரங்கள் தொடர்பில் முன்னேற்றம் காண்பது குறித்துக் கலந்துபேசியதாகவும் திரு லீ கூறினார்.\n\nபிரதமர் அன்வாரின் ஒத்துழைப்போடு சிங்கப்பூர்-மலேசியா உறவுகள் புதிய உச்சத்தை எட்டும் என்று தாம் நம்புவதாகத் திரு லீ சொன்னார்.\n\nஇருநாடுகளும் புவியியல் ரீதியாகப் பிணைந்துள்ளன. இருதரப்புக்கும் பொதுவான வரலாறு உண்டு என்பதையும் இருநாட்டு மக்களுக்கு இடையில் ஆழமான குடும்ப, கலாசாரத் தொடர்பு இருப்பதையும் அவர் சுட்டினார்.\n\nமலேசியாவில் சிங்கப்பூர் $56 பில்லியனுக்குமேல் முதலீடு செய்துள்ளது. இது மலேசியப் பொருளியல்மீதான சிங்கப்பூரின் நம்பிக்கையைப் பிரதிபலிப்பதாகத் திரு லீ குறிப்பிட்டார்.\n\n\"கொவிட்-19 காலகட்டத்தில் இரு நாடுகளும் ஒன்றுக்கொன்று கைகொடுத்தன. விநியோகம் தடைபடவில்லை,\" என்று கூறிய அவர், திரு அன்வாருடன் தமக்கு நீண்டகாலத் தொடர்பு உண்டு என்றார்.\n\nமலேசிய ஊழியர்கள் அதிகாலையில் எழுந்து சிங்கப்பூர் வர வரிசையில் காத்திருப்பது குறித்த திரு லீயின் அக்கறை தம்மை நெகிழ்த்தியதாக திரு அன்வார் கூறினார். இதற்குத் தீர்வுகாண்பது தங்கள் இருவரின் விருப்பம் என்றார் அவர்.\n\nஇருநாடுகளும் உணவுப் பாதுகாப்பில் ஒத்துழைப்பை மேம்படுத்தலாம். சிங்கப்பூருடன் உறவைத் தொடர்வதே மலேசியாவின் விருப்பம் என்று பிரதமர் அன்வார் குறிப்பிட்டார்.\n\nதமது நிர்வாகம் புதியது என்றாலும் சிங்கப்பூருடனான உறவைப் பொறுத்தவரை தாமும் தம் அமைச்சரவையும் தெளிவான நிலைப்பாட்டில் இருப்பதாக திரு அன்வார் கூறினார்.", "images": [{"image_url": "https://tamilmurasu.com.sg/top-news/destinies-singapore-and-malaysia-intertwined-pm-lee?w=825", "alt_text": "7162cc4c-beef-46f6-8c06-a893a6fe4dae", "caption": "மலேசியாவின் பத்தாவது பிரதமராகப் பொறுப்பேற்றுள்ள அன்வார் இப்ராகிமின் முதல் அதிகாரத்துவ சிங்கப்பூர் பயணத்தில் இருதரப்பு ஒத்துழைப்புக்கான மூன்று ஒப்பந்தங்கள் நேற்று கையெழுத்தாயின. படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/top-news/2022-was-one-singapore-s-wettest-years-1980", "site_title": "2022: சிங்கப்பூரில் வெப்பமும் மழையும் அதிகம்", "publish_date": "2023-01-30", "content": "2022: சிங்கப்பூரில் வெப்பமும் மழையும் அதிகம்\n\n30 Jan 2023 - 9:30 pm\n\n1\n\nmins read\n\nசிங்கப்பூரில் சென்ற ஆண்டு முழுவதும் பெய்த சராசரி மழையின் அளவு, 20 ஆண்டுகளில் பதிவான நீண்டகால சராசரியைவிட 19 விழுக்காடு அதிகம். படம்: ஸ்ட்ரெய்ட்ஸ் டைம்ஸ் -\n\nசிங்கப்பூரில் கடந்த 40 ஆண்டுகளில் ஆக அதிக மழை பெய்த ஆண்டுகளில் சென்ற ஆண்டும் ஒன்று. 2022ல் இரண்டு மாதங்களில் வரலாறு காணாத அளவு மழையும் பெய்தது; அதேபோல் இரண்டு மாதங்களில் ஆக அதிக வெப்பம் நிலவியது.\n\nகடந்த 1980ஆம் ஆண்டுக்குப் பிறகு ஆக அதிக மழை பெய்த ஆண்டுகளின் பட்டியலில் சென்ற ஆண்டு ஆறாவது இடத்தில் உள்ளதாக வானிலை ஆய்வகம் தெரிவித்தது.\n\nதென்கிழக்காசியாவில் அதிக மழை பெய்யக் காரணமான லா நினா இயற்கை நிகழ்வும் இதற்கொரு காரணம்.\n\nசிங்கப்பூரில் சென்ற ஆண்டு முழுவதும் பெய்த சராசரி மழையின் அளவு, 1991 முதல் 2020 வரையிலான சராசரியைவிட 19 விழுக்காடு அதிகம் எனக் கூறப்பட்டது.\n\nசென்ற ஆண்டு அக்டோபர் மாதம் 412 மில்லிமீட்டர் மழை பெய்தது. அது 40 ஆண்டுகளில் ஆக அதிக மழை என்றும் சென்ற ஆண்டு மே மாதம் வெப்பநிலை ஆக அதிகமாக 36.7 டிகிரி செல்சியஸ் பதிவானதாகவும் வானிலை ஆய்வகம் கூறியது.\n\nசென்ற ஆண்டு மொத்தம் 210 நாள்கள் மழை பெய்தது.\n\nஇருப்பினும், சென்ற ஆண்டின் சராசரி வெப்பநிலை, 1929க்குப் பிறகு 10வது ஆக அதிகமான வெப்பநிலை என்றும் சிங்கப்பூரின் வெப்பநிலைப் போக்கு உலகெங்கும் பதிவாகும் வெப்பநிலைக்கு ஏற்பவே இருப்பதாகவும் ஆய்வகம் கூறியது.", "images": [{"image_url": "https://tamilmurasu.com.sg/top-news/2022-was-one-singapore-s-wettest-years-1980?w=825", "alt_text": "0cd6647b-54f3-4f34-81a9-c93fd8ddbe86", "caption": "சிங்கப்பூரில் சென்ற ஆண்டு முழுவதும் பெய்த சராசரி மழையின் அளவு, 20 ஆண்டுகளில் பதிவான நீண்டகால சராசரியைவிட 19 விழுக்காடு அதிகம். படம்: ஸ்ட்ரெய்ட்ஸ் டைம்ஸ் -"}]}
{"article_url": "https://tamilmurasu.com.sg/tamilnadu/woman-travelled-france-coimbatore-bicycle", "site_title": "பிரான்சில் இருந்து கோவைக்கு மிதிவண்டியில் வந்த பெண்", "publish_date": "2023-01-30", "content": "பிரான்சில் இருந்து கோவைக்கு மிதிவண்டியில் வந்த பெண்\n\n30 Jan 2023 - 9:04 pm\n\n1\n\nmins read\n\nபிரான்சில் இருந்து கோவைக்கு மிதிவண்டியில் பயணம் செய்த நேத்தலி மாஸ். படம்: தமிழக ஊடகம் -\n\nசென்னை: 'மண் காப்போம்' இயக்கம் குறித்து உலக அளவில் விழிப்புணர்வு ஏற்படுத்துவதற்காக பிரான்ஸ் நாட்டைச் சேர்ந்த 50 வயது மாது நேத்தலி மாஸ், பிரான்ஸ் முதல் இந்தியா வரை 7,000 கி.மீ. மிதிவண்டி ஓட்டி சாதனை படைத்துள்ளார்.\n\nகடந்த ஆண்டு ஜூன் 21ஆம் தேதி தனது சொந்த ஊரான பிரான்சின் டூலோன் நகரில் இருந்து புறப்பட்ட அவர் இத்தாலி, ஸ்லோவேனியா, குரோவேஷியா, செர்பியா, பல்கேரியா, துருக்கி, ஐக்கிய அரபுச் சிற்றரசுகள் மற்றும் ஓமான் வழியாக சைக்கிள் ஓட்டி, டிசம்பர் மாதம் 1ஆம் தேதி இந்தியாவுக்கு வந்தார். பல்வேறு மாநிலங்கள் வழியாக நேத்தாலி மாஸ், கோவை ஈஷா யோகா மையத்துக்கு நேற்று முன்தினம் வந்தார். இதுகுறித்து நேத்தலி மாஸ் கூறும்போது, \"அரசியல் தலைவர்கள் 'மண் காப்போம்' திட்டத்துக்கு முக்கியத்துவம் அளித்து அதற்கான சட்டங்கள் மற்றும் புத்துயிர் அளிக்கும் நடைமுறைகளைச் செயல்படுத்தவேண்டும்,\" என்றார்.", "images": [{"image_url": "https://tamilmurasu.com.sg/tamilnadu/woman-travelled-france-coimbatore-bicycle?w=825", "alt_text": "aecacb87-8dd5-4866-88e9-8094662f80ac", "caption": "பிரான்சில் இருந்து கோவைக்கு மிதிவண்டியில் பயணம் செய்த நேத்தலி மாஸ். படம்: தமிழக ஊடகம் -"}]}
{"article_url": "https://tamilmurasu.com.sg/world/story20230130-123337", "site_title": "13 மணி நேரம் பறந்தபின் புறப்பட்ட இடத்திற்கே திரும்பிய விமானம்", "publish_date": "2023-01-30", "content": "13 மணி நேரம் பறந்தபின் புறப்பட்ட இடத்திற்கே திரும்பிய விமானம்\n\n30 Jan 2023 - 7:44 pm\n\n1\n\nmins read\n\nதுபாயிலிருந்து நியூசிலாந்தின் ஆக்லாந்து நகருக்குப் புறப்பட்ட எமிரேட்ஸ் விமானம், கிட்டத்தட்ட பாதி தொலைவு பறந்தபின் மீண்டும் துபாய்க்கே திரும்பியது. படம்: ஊடகம் -\n\nதுபாய்: கடந்த வாரம் வெள்ளிக்கிழமை காலையில் துபாயில் இருந்து நியூசிலாந்துக்குப் புறப்பட்ட விமானம், 13 மணி நேரம் வானில் பறந்த பிறகு மீண்டும் துபாயிலேயே தரையிறங்கியது.\n\nஇகே448 என்ற அந்த எமிரேட்ஸ் விமானம், துபாய் நேரப்படி வெள்ளிக்கிழமை காலை 10.30 மணியளவில் கிளம்பியது. கிட்டத்தட்ட 4,500 மைல் தொலைவு பறந்தபின் மீண்டும் துபாய்க்கே விமானத்தைத் திருப்பிய அதன் விமானி, நள்ளிரவில் துபாயில் தரையிறக்கினார்.\n\nகடுமையான வெள்ளம் சூழ்ந்ததால் ஆக்லாந்து விமான நிலையம் மூடப்பட்டதே இதற்குக் காரணம்.\n\n\"ஜனவரி 29 ஞாயிற்றுக்கிழமை காலை 7 மணிவரை எந்த அனைத்துலக விமானமும் ஆக்லாந்து விமான நிலையத்தில் தரையிறங்காது,\" என்று அந்த விமான நிலையம் அறிவித்திருந்தது.\n\nஅதேபோல, 29ஆம் தேதி காலை 5 மணிவரை அங்கிருந்து எந்தவோர் அனைத்துலக விமானமும் புறப்படவில்லை.\n\nஞாயிற்றுக்கிழமையிலிருந்து விமான நிலையம் மீண்டும் செயல்படத் தொடங்கியது. இடைவிடாத மழையால் அவ்விமான நிலையம் வெள்ளத்தால் சூழப்பட்டதால் பயணிகள் அவதியுற நேர்ந்ததைச் சமூக ஊடகங்களில் பதிவேற்றம் செய்யப்பட்ட காணொளிகள் காட்டின.\n\nhttps://twitter.com/i/status/1619072272819720193", "images": [{"image_url": "https://tamilmurasu.com.sg/world/story20230130-123337?w=825", "alt_text": "ee2b5e3d-1b4f-4af4-bce1-0b04cacec0c0", "caption": "துபாயிலிருந்து நியூசிலாந்தின் ஆக்லாந்து நகருக்குப் புறப்பட்ட எமிரேட்ஸ் விமானம், கிட்டத்தட்ட பாதி தொலைவு பறந்தபின் மீண்டும் துபாய்க்கே திரும்பியது. படம்: ஊடகம் -"}]}
{"article_url": "https://tamilmurasu.com.sg/india/165-death-sentences-2022-india", "site_title": "இந்தியாவில் 165 பேருக்கு மரண தண்டனை விதிப்பு", "publish_date": "2023-01-30", "content": "இந்தியாவில் 165 பேருக்கு மரண தண்டனை விதிப்பு\n\n30 Jan 2023 - 7:21 pm\n\n2\n\nmins read\n\nபாலியல் வழக்குகளில் தொடர்புடைய 52 பேருக்குக் கடந்த ஆண்டு தூக்குத் தண்டனை விதிக்கப்பட்டது. படம்: ஊடகம் -\n\nபுதுடெல்லி: இந்தியாவில் கடந்த இருபது ஆண்டுகளில் இல்லாத அளவிற்குச் சென்ற ஆண்டு 165 பேருக்கு மரண தண்டனை விதிக்கப்பட்டது. ஒப்புநோக்க, 2021ல் 146 பேருக்கு மரண தண்டனை விதிக்கப்பட்டது.\n\nமரண தன்டனை விதிக்கப்பட்டோரில் ஏறக்குறைய மூன்றில் ஒரு பங்கினர் பாலியல் குற்றத்திற்காகத் தண்டிக்கப்பட்டவர்கள். சென்ற ஆண்டு இறுதியில், மரண தண்டனையை எதிர்நோக்கிச் சிறையில் உள்ளோரின் மொத்த எண்ணிக்கை 539ஆக உயர்ந்தது. இது\n\n2016ஆம் ஆண்டுக்குப் பிறகு ஆக அதிகம். 2015ஆம் ஆண்டுடன் ஒப்பிடுகையில் இது 40 விழுக்காடு அதிகம்.\n\nநீதிமன்றங்கள் அதிகமான வழக்குகளில் மரண தண்டனை விதிப்பதையும் மேல்முறையீட்டு நீதிமன்றங்கள் இத்தகைய வழக்குகளில் குறைவானவற்றுக்கே தீர்ப்பளித்திருப்பதையும் இது காட்டுவதாகக் கருதப்படுகிறது.\n\nபுதுடெல்லியில் உள்ள தேசிய சட்டப் பல்கலைக்கழகத்துடன் இணைந்த 'புரோஜெக்ட் 39A' எனும் ஆலோசனைக் குழு வெளியிட்ட 'வருடாந்தர மரண தண்டனை அறிக்கை 2022' எனும் அறிக்கையில் இந்தத் தகவல்கள் இடம்பெற்றுள்ளன.\n\nகடந்த ஆண்டு பிப்ரவரியில் அகமதாபாத் நீதிமன்றம் 38 பேருக்கு மரணதண்டனை விதித்தது. 2008ஆம் ஆண்டு நடந்த தொடர் குண்டு வெடிப்புச் சம்பவங்களின் தொடர்பில் இவ்வாறு தீர்ப்பளிக்கப்பட்டது. சென்ற ஆண்டு மரணதண்டனை விதிக்கப்பட்டோர் எண்ணிக்கை அதிகரித்தமைக்கு இதுவும் ஒரு காரணம்.\n\nசென்ற ஆண்டு பாலியல் குற்ற வழக்குகளில் 52 பேருக்கு மரண தண்டனை விதிக்கப்பட்டது.\n\nஉத்தரப் பிரதேசத்தில் இவ்வாறு மர ணதண்டனை விதிக்கப்பட்டு சிறையில் இருக்கும் கைதிகளின் எண்ணிக்கை 100; குஜராத்தில் இந்த எண்ணிக்கை 61. ஜார்க்கண்டில் 46 பேர் மரண தண்டனை விதிக்கப்பட்ட கைதிகள்.", "images": [{"image_url": "https://tamilmurasu.com.sg/india/165-death-sentences-2022-india?w=825", "alt_text": "c894ce6e-d0f7-4329-b737-48027f3018e5", "caption": "பாலியல் வழக்குகளில் தொடர்புடைய 52 பேருக்குக் கடந்த ஆண்டு தூக்குத் தண்டனை விதிக்கப்பட்டது. படம்: ஊடகம் -"}]}
{"article_url": "https://tamilmurasu.com.sg/sports/jasprit-bumrah-nowhere-close-shaheen-afridi-s-level", "site_title": "இந்தியப் பந்துவீச்சாளரை மட்டம் தட்டிய முன்னாள் பாகிஸ்தான் வீரர்", "publish_date": "2023-01-30", "content": "இந்தியப் பந்துவீச்சாளரை மட்டம் தட்டிய முன்னாள் பாகிஸ்தான் வீரர்\n\n30 Jan 2023 - 6:52 pm\n\n1\n\nmins read\n\nஇந்தியாவின் ஜஸ்பிரீத் பும்ரா (இடது), பாகிஸ்தானின் ஷகீன் ஷா அஃப்ரிடியை நெருங்கக்கூட முடியாது என்று கூறியுள்ளார் பாகிஸ்தான் முன்னாள் வீரர் அப்துல் ரசாக். படம்: ஊடகம் -\n\nஇஸ்லாமாபாத்: இந்திய கிரிக்கெட் அணியின் முன்னணி வேகப் பந்துவீச்சாளரான ஜஸ்பிரீத் பும்ரா, பாகிஸ்தான் வேகப் பந்துவீச்சாளர் ஷகீன் ஷா அஃப்ரிடிக்குப் பக்கத்தில்கூட வர முடியாது என்று ஒப்பிட்டுப் பேசி, மட்டம் தட்டியுள்ளார் பாகிஸ்தான் முன்னாள் வீரரான அப்துல் ரசாக்.\n\nபாகிஸ்தான் அணியின் தேர்வாளராகவும் இருக்கும் ரசாக், \"பும்ராவைக் காட்டிலும் ஷகீன் அஃப்ரிடி எவ்வளவோ மேம்பட்டவர்,\" என்று கூறியுள்ளார்.\n\nமுன்னதாக, 2019ஆம் ஆண்டிலும் பும்ராவை 'பேபி பௌலர்' எனக் குறிப்பிட்டிருந்தார் ரசாக்.\n\n\"கிளென் மெக்ராத், வாசிம் அக்ரம் போன்ற மிகச் சிறந்த பந்துவீச்சாளர்களுக்கு எதிராக நான் விளையாடி இருக்கிறேன். ஆகையால், எனக்கு முன்னால் பும்ரா ஒரு 'பேபி பௌலர்'தான். என்னால் அவரது பந்துவீச்சை எளிதாக எதிர்கொண்டு, ஓட்டம் குவிக்க முடியும்,\" என்று ரசாக் அப்போது கூறியிருந்தார்.\n\nஇதனிடையே, அஃப்ரிடி, பும்ரா இருவருமே காயத்திலிருந்து தேறி வருகின்றனர். அடுத்த மாதம் 13ஆம் தேதி தொடங்கும் பாகிஸ்தான் சூப்பர் லீக்கில் அஃப்‌ரிடி விளையாடுவார் என எதிர்பார்க்கப்படுகிறது.\n\nமாறாக, ஆஸ்திரேலிய அணிக்கெதிரான டெஸ்ட் தொடரில் முதலிரு போட்டிகளுக்கான இந்திய அணியில் பும்ரா தேர்வுசெய்யப்படவில்லை. இந்தியா-ஆஸ்திரேலியா அணிகளுக்கு இடையிலான முதல் டெஸ்ட் போட்டி பிப்ரவரி 9ஆம் தேதி நாக்பூரில் தொடங்குகிறது.", "images": [{"image_url": "https://tamilmurasu.com.sg/sports/jasprit-bumrah-nowhere-close-shaheen-afridi-s-level?w=825", "alt_text": "1686e88c-4aa0-4350-89d6-ec7a4a18acb9", "caption": "இந்தியாவின் ஜஸ்பிரீத் பும்ரா (இடது), பாகிஸ்தானின் ஷகீன் ஷா அஃப்ரிடியை நெருங்கக்கூட முடியாது என்று கூறியுள்ளார் பாகிஸ்தான் முன்னாள் வீரர் அப்துல் ரசாக். படம்: ஊடகம் -"}]}
{"article_url": "https://tamilmurasu.com.sg/world/story20230130-123334", "site_title": "கட்டாய முகக்கவச விதிமுறையைத் தளர்த்திய நாடு", "publish_date": "2023-01-30", "content": "கட்டாய முகக்கவச விதிமுறையைத் தளர்த்திய நாடு\n\n30 Jan 2023 - 3:47 pm\n\n1\n\nmins read\n\nதென்கொரியாவில் மருத்துவமனைகள், மருந்தகங்கள், பொதுப் போக்குவரத்து ஆகியவற்றில் மட்டும் கட்டாய முகக்கவச நடைமுறை நீடிக்கும். படம்: ராய்ட்டர்ஸ் -\n\nசோல்: கடந்த ஏழு மாதங்களில் இல்லாத அளவிற்கு கொவிட்-19 பரவல் குறைந்துவிட்டதால் பெரும்பாலான உட்புறங்களில் கட்டாய முகக்கவச விதியை தென்கொரியா தளர்த்தியுள்ளது.\n\nஇதனையடுத்து, பள்ளிகள், பாலர் பள்ளிகள், உடற்பயிற்சிக்கூடங்கள் உள்ளிட்ட இடங்களுக்குத் தென்கொரியர்கள் முகக்கவசமின்றிச் செல்லலாம்.\n\nஆயினும், மருத்துவமனைகள், மருந்தகங்கள், பொதுப் போக்குவரத்து ஆகிய இடங்களில் கட்டாய முகக்கவச நடைமுறை தொடர்ந்து நீடிக்கும்.\n\nகடந்த 24 மணி நேரத்தில் அங்கு புதிதாக 7,416 பேருக்கு கொரோனா பாதிப்பு உறுதிப்படுத்தப்பட்டுள்ளது. கடந்த ஆண்டு ஜூலை 4ஆம் தேதிக்குப் பிறகு இதுவே ஆகக் குறைவாகப் பதிவான ஒருநாள் தொற்று எண்ணிக்கை. 2022 ஜூலை 4ஆம் தேதி 6,239 பேருக்குத் தொற்று உறுதிசெய்யப்பட்டது.\n\nதென்கொரியாவில் இதுவரை 30,157,017 பேரை கொரோனா தொற்றிவிட்டது. அவர்களில் 33,420 பேர் இறந்துவிட்டனர்.\n\nமுன்னதாக, கடந்த ஆண்டு மே மாதம் அங்கு வெளிப்புறங்களில் கட்டாய முகக்கவச விதிமுறை தளர்த்தப்பட்டது பொதுமக்கள் இயல்பு வாழ்க்கைக்குத் திரும்புவதற்கான முதற்படியாக அமைந்தது.", "images": [{"image_url": "https://tamilmurasu.com.sg/world/story20230130-123334?w=825", "alt_text": "10754a75-365f-4bf0-b4df-f920eaa7417e", "caption": "தென்கொரியாவில் மருத்துவமனைகள், மருந்தகங்கள், பொதுப் போக்குவரத்து ஆகியவற்றில் மட்டும் கட்டாய முகக்கவச நடைமுறை நீடிக்கும். படம்: ராய்ட்டர்ஸ் -"}]}
{"article_url": "https://tamilmurasu.com.sg/india/bangladeshi-pakistani-couple-named-their-kid-india", "site_title": "குழந்தைக்கு 'இந்தியா' எனப் பெயர் சூட்டிய பாகிஸ்தான்-பங்ளாதேஷ் இணையர்", "publish_date": "2023-01-30", "content": "குழந்தைக்கு 'இந்தியா' எனப் பெயர் சூட்டிய பாகிஸ்தான்-பங்ளாதேஷ் இணையர்\n\n30 Jan 2023 - 3:27 pm\n\n1\n\nmins read\n\nபாகிஸ்தான் வம்சாவளித் தந்தைக்கும் பங்ளாதேஷ் வம்சாவளித் தாய்க்கும் இடையே படுத்துறங்கும் 'இந்தியா'. படம்: ஃபேஸ்புக்/ஒமார் இசா -\n\nபங்ளாதேஷ் வம்சாவளியையும் பாகிஸ்தான் வம்சாவளியையும் சேர்ந்த இணையர், தங்கள் குழந்தைக்கு 'இந்தியா' எனப் பெயர் சூட்டியுள்ளனர்.\n\nஅதற்கு அவர்கள் குறிப்பிடும் காரணம் இணையவாசிகளை வியப்பில் ஆழ்த்தியுள்ளது.\n\nஉலக வரைபடத்தில், பாகிஸ்தான்-இந்தியா-பங்ளாதேஷ் நாடுகள் அடுத்தடுத்து இருப்பதுபோல், தந்தை-மகன்-தாய் என்றிருக்கும் படத்தை ஓமார் இசா தமது ஃபேஸ்புக் பக்கத்தில் பகிர்ந்துள்ளார்.\n\n\"எல்லாப் புதிய பெற்றோருமே தங்கள் குழந்தையைக் கண்போல் பேணிக்காக்க வேண்டும் என்பதற்காக உறங்கும்போது தங்களுக்கு நடுவில் குழந்தையைப் போட்டுக்கொள்வர். இப்போது என் மகன் சற்று பெரியவனாகிவிட்டான். அவனுக்கென்று தனிப் படுக்கையறை இருந்தாலும் பழகிவிட்டதால் அவன் எங்களுக்கு இடையிலேயே உறங்குகிறான். அதனால் 'இப்ராகிம்' என்ற அவனது உண்மைப் பெயருக்கு பதிலாக, இனி அவனை 'இந்தியா' என்று அழைக்க இருக்கிறோம். பாகிஸ்தான்-பங்ளாதேஷ் பெற்றோர்களுக்கு நடுவில் இருந்துகொண்டு, என் வாழ்க்கையில் 'இந்தியா' பல தொல்லைகளைக் கொடுத்து வருகிறான்,\" என்று இசா பதிவிட்டு இருக்கிறார்.\n\nஅவர் பகிர்ந்துள்ள புகைப்படம் அமெரிக்கர் ஒருவரால் எடுக்கப்பட்டிருக்கலாம் என்று ஃபேஸ்புக்வாசி ஒருவர் கருத்திட்டிருந்தார்.\n\nஅது உண்மைதான்! அமெரிக்கக் குடியுரிமை பெற்று அமெரிக்காவில் வசிக்கும் தம் சகோதரியே அப்படத்தை எடுத்ததாக இசா குறிப்பிட்டுள்ளார்.", "images": [{"image_url": "https://tamilmurasu.com.sg/india/bangladeshi-pakistani-couple-named-their-kid-india?w=825", "alt_text": "c5c06831-4073-4b8e-b686-1b9bc5a911d5", "caption": "பாகிஸ்தான் வம்சாவளித் தந்தைக்கும் பங்ளாதேஷ் வம்சாவளித் தாய்க்கும் இடையே படுத்துறங்கும் 'இந்தியா'. படம்: ஃபேஸ்புக்/ஒமார் இசா -"}]}
{"article_url": "https://tamilmurasu.com.sg/india/kerala-youth-stabbed-death-poland", "site_title": "போலந்தில் இந்திய இளையர் கத்தியால் குத்திக் கொலை", "publish_date": "2023-01-30", "content": "போலந்தில் இந்திய இளையர் கத்தியால் குத்திக் கொலை\n\n30 Jan 2023 - 12:08 pm\n\n1\n\nmins read\n\nகொல்லப்பட்ட சூரஜ், 23, கடந்த ஐந்து மாதங்களாகப் போலந்தில் வேலைசெய்து வந்தார். படம்: இந்திய ஊடகம் -\n\nதிருவனந்தபுரம்: ஐரோப்பிய நாடான போலந்தில் இந்தியாவின் கேரள மாநிலத்தைச் சேர்ந்த இளையர் ஒருவர் கத்தியால் குத்திக் கொல்லப்பட்டார்.\n\nதிருச்சூரைச் சேர்ந்த சூரஜ், 23, என்ற அந்த இளையர், கடந்த ஐந்து மாதங்களாக போலந்தில் உள்ள ஒரு தனியார் நிறுவனத்தில் மேற்பார்வையாளராக வேலைசெய்து வந்தார்.\n\nஇந்நிலையில், நேற்று ஞாயிற்றுக்கிழமை (29-01-2023) ஜார்ஜியாவைச் சேர்ந்த சிலருடன் ஏற்பட்ட வாக்குவாதத்தைத் தொடர்ந்து, அக்கும்பல் சூரஜைக் குத்திக்கொன்றது. அவருடன் இருந்த மேலும் நான்கு கேரள இளையர்களும் இந்தத் தாக்குதலில் காயமுற்றனர்.\n\nபோலந்துத் தலைநகர் வார்சாவில் உள்ள இந்தியத் தூதரகம் சூரஜின் மரணத்தை உறுதிப்படுத்தியதாக அவரின் குடும்பத்தினர் தெரிவித்தனர்.\n\nஅண்மையில், கேரளாவின் பாலக்காட்டைச் சேர்ந்த இப்ராகிம் ஷெரிஃப் என்ற ஆடவர் போலந்தில் உள்ள ஒரு குடியிருப்பில் மாண்டுகிடந்தார். ஷெரிஃப் அங்குள்ள தனியார் வங்கி ஒன்றில் தகவல் தொழில்நுட்பப் பொறியாளராகப் பணியாற்றி வந்த நிலையில்,\n\nஇம்மாதம் 24ஆம் தேதியிலிருந்து அவரைப் பற்றிய எந்தத் தகவலும் இல்லை. அதன்பின்னரே அவர் இறந்து கிடந்தது தெரியவந்தது.\n\nஅவர் குடியிருந்த வீட்டின் உரிமையாளரான எமில் என்பவரே அவரைக் கொலைசெய்துவிட்டார் என்று போலந்துக் காவல்துறை, இந்தியத் தூதரகத்திற்கு மின்னஞ்சல் மூலம் தெரிவித்தது. எமில் பின்னர் கைதுசெய்யப்பட்டார்.\n\nஷெரிஃப் கொல்லப்பட்டதற்கான காரணம் அதிகாரபூர்வமாக இன்னும் உறுதிப்படுத்தப்படவில்லை என்று அவரின் குடும்பத்தினர் கூறியதாக ஐஏஎன்எஸ் செய்தி தெரிவித்தது.", "images": [{"image_url": "https://tamilmurasu.com.sg/india/kerala-youth-stabbed-death-poland?w=825", "alt_text": "e85dfd9b-4587-4288-93ce-ae236f74c223", "caption": "கொல்லப்பட்ட சூரஜ், 23, கடந்த ஐந்து மாதங்களாகப் போலந்தில் வேலைசெய்து வந்தார். படம்: இந்திய ஊடகம் -"}]}
{"article_url": "https://tamilmurasu.com.sg/india/odisha-health-minister-naba-kisore-das-shot-dead-police-officer", "site_title": "இந்தியாவில் அமைச்சர் சுட்டுக்கொலை", "publish_date": "2023-01-30", "content": "இந்தியாவில் அமைச்சர் சுட்டுக்கொலை\n\n30 Jan 2023 - 11:14 am\n\n2\n\nmins read\n\nகுண்டுபாய்ந்த அதிர்ச்சியில் தமது கையால் நெஞ்சைப் பிடிக்கும் அமைச்சர் நப கிஷோர் தாஸ். படம்: இந்திய ஊடகம் -\n\nபுவனேஸ்வர்: நெஞ்சில் சுடப்பட்ட ஒடிசா மாநில சுகாதார, குடும்ப நல்வாழ்வுத்துறை அமைச்சர் நப கிஷோர் தாஸ் சிகிச்சை பலனின்றி மருத்துவமனையில் உயிரிழந்தார்.\n\nஜார்சுகுடா மாவட்டம், பிரஜ்ராஜ் நகர் பகுதியில் நேற்று ஞாயிற்றுக்கிழமை நிகழ்ச்சி ஒன்றில் பங்கேற்பதற்காகச் சென்றுகொண்டிருந்தபோது திரு நப தாஸ் சுடப்பட்டார்.\n\nஅமைச்சர் தமது காரிலிருந்து இறங்கியபோது காவல்துறைத் துணை ஆய்வாளர் கோபால் தாஸ் அவரைச் சுட்டதாகக் கூறப்படுகிறது.\n\nஇதனையடுத்து, உள்ளூர் மருத்துவமனைக்கு விரைந்து எடுத்துச் செல்லப்பட்ட திரு நப தாஸ், பின்னர் விமானம் மூலமாக தலைநகர் புவனேஸ்வருக்குக் கொண்டுசெல்லப்பட்டார்.\n\n\"மக்கள் குறைதீர்ப்பு மையத் திறப்புவிழாவிற்கு திரு நப தாஸ்தான் தலைமை விருந்தினர். காரைவிட்டு இறங்கியதும் மக்கள் கூடி நின்று அவரை வரவேற்றனர். அப்போது, துப்பாக்கியால் சுடும் சத்தம் கேட்டது. அருகிலிருந்து சுட்டபின் காவல்துறை அதிகாரி ஒருவர் அங்கிருந்து ஓட்டம் பிடித்ததைக் கண்டோம்,\" என்று சம்பவத்தை நேரில் கண்டவர்கள் கூறியதாக ஏஎன்ஐ செய்தி தெரிவிக்கிறது.\n\nதிரு நவ தாசின் மறைவு தமக்கு வருத்தமளிப்பதாகக் கூறிய இந்தியப் பிரதமர் நரேந்திர மோடி, அவரது குடும்பத்தினருக்கு இரங்கல் தெரிவித்துக்கொண்டார்.\n\n\"அரசாங்கத்திற்கும் கட்சிக்கும் அவர் சொத்தாகத் திகழ்ந்தார். அவரது மறைவு ஒடிசாவிற்குப் பேரிழப்பு,\" என்று குறிப்பிட்டார் ஒடிசா முதல்வர் நவீன் பட்நாயக்.\n\nமும்முறை சட்டமன்ற உறுப்பினராக இருந்த திரு நப தாஸ், ஒடிசா அமைச்சர்களிலேயே ஆகப் பெரும் பணக்காரர் என்று நம்பப்படுகிறது. அவரிடம் சொகுசுக் கார்கள் உட்பட 40 கார்கள் இருந்ததாகக் கூறப்படுகிறது.\n\nகோபால் தாஸ் எதற்காக அமைச்சரைச் சுட்டார் என்பது இன்னும் தெளிவாகத் தெரியவில்லை என்றும் அவரைக் கைதுசெய்து விசாரித்து வருகிறோம் என்றும் காவல்துறை தெரிவித்தது.\n\nஇதனிடையே, அமைச்சர் கொலை குறித்து விசாரிக்க காவல்துறைத் துணைக் கண்காணிப்பாளர் ரமேஷ் தோரா தலைமையில் எழுவர் கொண்ட சிறப்பு விசாரணைக் குழு அமைக்கப்பட்டுள்ளது.", "images": [{"image_url": "https://tamilmurasu.com.sg/india/odisha-health-minister-naba-kisore-das-shot-dead-police-officer?w=825", "alt_text": "a426a935-f21d-4f29-8d02-f995da32db2c", "caption": "குண்டுபாய்ந்த அதிர்ச்சியில் தமது கையால் நெஞ்சைப் பிடிக்கும் அமைச்சர் நப கிஷோர் தாஸ். படம்: இந்திய ஊடகம் -"}]}
{"article_url": "https://tamilmurasu.com.sg/cinema/story20230130-123327", "site_title": "கோலிவுட்டில் காலடி வைத்தார் மிருணால்", "publish_date": "2023-01-30", "content": "கோலிவுட்டில் காலடி வைத்தார் மிருணால்\n\n30 Jan 2023 - 5:30 am\n\n2\n\nmins read\n\n-\n\nசூர்யா நடிப்­பில், சிறுத்தை சிவா இயக்­கத்­தில் உரு­வாகி வரும் 'சூர்யா 42' படத்­தின் படப்­பி­டிப்பு விறு­வி­றுப்­பாக நடை­பெற்று வரும் நிலை­யில் தற்­பொ­ழுது இந்­தப் படத்­தில் இள­வ­ரசி நூர்­ஜ­ஹானாக நடித்த மிருணால் இணைந்து­உள்­ளார்.\n\nகடந்த ஆண்டு வெளி­யான வெற்­றிப் படங்­களில் ஒன்று 'சீதா ராமம்'. தமி­ழில் துல்­கர் சல்­மான்,\n\nராஷ்­மிகா நடித்­தி­ருந்த இந்­தத் திரைப்­ப­டம் மிகப்­\n\nபெ­ரிய அளவில் வெற்றி பெற்­றது.\n\nஇந்­நி­லை­யில் இந்­தப் படத்­தின் தெலுங்கு மறு­ப­திப்­பில் இள­வ­ரசி நூர்­ஜ­ஹான் என்ற கதா­பாத்­தி­ரத்­தில் மிரு­ணால் தாக்­கூர் நடித்­தி­ருந்­தார். இவ­ரது நடிப்­பிற்கு நல்ல வரவேற்று இருந்தது. தற்­போது சூர்­யா­வின் 42வது பட­மான 'வீர்' படத்­தில்\n\nமிரு­ணால் தாக்­கூர் நடிக்க இருக்கிறார்.\n\nமிரு­ணால் தாக்­கூர் இந்தி, மராத்தி திரைப்­ப­டங்­களில் நடித்­த­தோடு தொலைக்­காட்சி நிகழ்ச்­சி­க­ளி­லும் பங்­கேற்­று\n\nஇருக்­கி­றார்.\n\nஅதன் பின்­னர் 'சீதா ராமம்' படத்­தில் துல்­கர்\n\nசல்­மா­னுக்கு ஜோடி­யாக தெலுங்­கில் தாக்கூர் அறி­மு­க­மா­னார். இப்­ப­டம் தமி­ழி­லும் மொழி­மாற்­றம் செய்­யப்­பட்டு வெளி­யா­கி­யி­ருந்த நிலை­யில் இவ­ரது நடிப்பு ரசி­கர்\n\nகளால் ரசிக்­கப்­பட்டு பாராட்­டை­யும் பெற்­றது.\n\nஇவர் தற்­பொ­ழுது 'வீர்' படம் மூலம் கோலி­வுட்­டில் அடி­யெ­டுத்து வைத்­தி­ருக்­கி­றார். ஆயி­ரம் காலத்­திற்கு முன்பு உள்ள சரித்­திர கால காட்­சி­களில் இவர் நடிக்க இருப்­ப­தாகக் கூறப்\n\n­ப­டு­கிறது.\n\nசரித்­தி­ரக்­கா­லக் காட்­சி­கள் என்­ப­தால் மீண்­டும் இள­வ­ர­சி­யாக நடிக்க வாய்ப்பு இருப்­ப­தால் இந்­தப் படத்­தின் எதிர்­பார்ப்பு அதி­க­ரித்து வரு­கிறது.\n\nஇந்­தப் படத்­தின் படப்­பி­டிப்பு எண்­ணூர் துறை­மு­கம் மற்­றும் சென்­னை­யில் உள்ள 'இவிபி ஃபிலிம்­சிட்டி'யில் பிரம்­மாண்­ட­மான அரங்­கம் அமைக்­கப்­பட்டு அங்கு சில சண்­டைக் காட்­சி­கள் பட­மாக்­கப்­பட்­டன. இதன் அடுத்­தக் கட்ட படப்­பி­டிப்­புக்கு தயா­ராகி வரு­கி­றார் சூர்யா.\n\nமிகப்­பெ­ரிய பொருள் செல­வில் முப்­ப­ரி­மா­ண­மாக இப்­ப­டம் 10 மொழி­களில் இரண்டு பாகங்­\n\nக­ளாக உரு­வாகி வரு­கிறது.\n\nஇந்­தப் படத்­தின் வரலாற்றுக் காட்­சிகளின் படப்பிடிப்பு\n\nபிப்­ர­வரியில் தொடங்கி, மார்ச்\n\nஅல்­லது ஏப்­ரலுக்குள் முழு­மை­யாக முடி­வ­டை­யும் என்று எதிர்­பார்க்­கப்­ப­டு­கிறது.\n\nநிகழ்­கால காட்­சி­களில் பாலி­வுட் நடிகை திஷா பதானி சூர்­யா­விற்கு நாய­கி­யாக நடிக்­கி­றார்.\n\nஅவர் இப்­ப­டத்­தில் ஐந்து வெவ்­வேறு கதா­பாத்­தி­ரங்­களில் நடிப்­ப­தாக கூறப்­ப­டு­கிறது. இப்­\n\nப­டத்­தின் இந்­திப் பதிப்பிற்கான திரை­ய­ரங்­கம், சாட்­டி­லைட், டிஜிட்­டல் உரி­மையை 'பென் ஸ்டு­டி­யோஸ்' நிறு­வ­னம் ரூ.100 கோடிக்குப்\n\nபெற்­றுள்­ள­தாக தக­வல் வெளி­யா­கி­யுள்­ளது.\n\nதேவி ஸ்ரீ பிர­சாத் இசை­ய­மைக்­கி­றார். படத்தை\n\nசூர்­யா­வின் உற­வி­ன­ரான ஞான­வேல் ராஜா\n\n'ஸ்டூ­டியோ க்ரீன்' நிறு­வ­னம் மூலம் பிரம்­மாண்­ட­மாக தயா­ரித்து வரு­கி­றார் என்­ப­தும் குறிப்­\n\nபி­டத்­தக்­கது.", "images": [{"image_url": "https://tamilmurasu.com.sg/cinema/story20230130-123327?w=825", "alt_text": "0928d71b-aa34-4260-b9c0-e63ed90e6d62", "caption": "-"}]}
{"article_url": "https://tamilmurasu.com.sg/world/story20230130-123317", "site_title": "'எங்க வீட்டுப் பிள்ளை' எம்ஜிஆர் சொல்வதுபோல் செயல்பட மலேசியப் பிரதமர் அன்வார் வலியுறுத்து", "publish_date": "2023-01-30", "content": "'எங்க வீட்டுப் பிள்ளை' எம்ஜிஆர் சொல்வதுபோல் செயல்பட மலேசியப் பிரதமர் அன்வார் வலியுறுத்து\n\n30 Jan 2023 - 5:30 am\n\n1\n\nmins read\n\n'நான் ஆணையிட்டால்' பாடலின் சில வரிகளைப் பாடியபின் தமது உரையைத் தொடங்கினார் மலேசியப் பிரதமர் அன்வார். படம்: ஃபேஸ்புக்/அன்வார் இப்ராகிம் -\n\n1\n\nof\n\n3\n\n-\n\n1\n\nof\n\n3\n\nபொங்கல் கொண்டாட்டத்தின்போது மலேசியத் தமிழர்களுடன் கலந்துறவாடிய மலேசியப் பிரதமர் அன்வார். படம்: ஃபேஸ்புக்/அன்வார் இப்ராகிம் -\n\n1\n\nof\n\n3\n\n'நான் ஆணையிட்டால்' பாடலின் சில வரிகளைப் பாடியபின் தமது உரையைத் தொடங்கினார் மலேசியப் பிரதமர் அன்வார். படம்: ஃபேஸ்புக்/அன்வார் இப்ராகிம் -\n\n1\n\nof\n\n3\n\n-\n\n1\n\nof\n\n3\n\nபொங்கல் கொண்டாட்டத்தின்போது மலேசியத் தமிழர்களுடன் கலந்துறவாடிய மலேசியப் பிரதமர் அன்வார். படம்: ஃபேஸ்புக்/அன்வார் இப்ராகிம் -\n\n1\n\nof\n\n3\n\n'நான் ஆணையிட்டால்' பாடலின் சில வரிகளைப் பாடியபின் தமது உரையைத் தொடங்கினார் மலேசியப் பிரதமர் அன்வார். படம்: ஃபேஸ்புக்/அன்வார் இப்ராகிம் -\n\n1\n\nof\n\n3\n\nஈப்போ: நடி­க­ரும் முன்­னாள் தமி­ழக முதல்­வ­ரு­மான எம்­ஜி­ஆர், 'எங்க வீட்­டுப் பிள்ளை' திரைப்­படத்­தில் இடம்­பெ­றும் 'நான் ஆணை­யிட்­டால்' பாட­லில் சொல்­வ­தைப்­போல் தலை­வர்­கள் செயல்­பட வேண்­டும் என்று மலே­சி­யப் பிர­த­மர் அன்­வார் இப்­ரா­கிம் வலி­யு­றுத்தி இருக்­கி­றார்.\n\nதம்­புன் நாடா­ளு­மன்­றத் தொகுதி உறுப்­பி­ன­ரான திரு அன்­வார், கிளெ­பாங்கில் நேற்று நடந்த பொங்­கல் கொண்­டாட்­டத்­தில் பங்­கேற்­ற­போது அப்­பா­டல் ஒலி­ப­ரப்­பப்­பட்­டது. அப்­பா­ட­லில் சில வரி­க­ளைப் பாடி­ய­பின் பேசத் தொடங்­கிய அவர், மக்­க­ளை­யும் அவர்­தம் கண்­ணீ­ரைத் துடைப்­ப­தை­யும் தலை­வர்­கள் மறக்­கக்­கூடாது என்­பதை அந்­தப் பாடல் விளக்­கு­வ­தா­கக் குறிப்­பிட்­டார். தலை­வர்­களே மக்­க­ளுக்கு இடையே சண்­டை­மூட்டி விடு­கின்­ற­னர் என்­றும் அத­னால் பாதிக்­கப்­ப­டு­வது மக்­கள்­தான் என்­றும் அவர் சொன்­னார்.", "images": [{"image_url": "https://tamilmurasu.com.sg/world/story20230130-123317?w=825", "alt_text": "04978090-a2b7-4536-bdfe-956a8f9a27ef", "caption": "'நான் ஆணையிட்டால்' பாடலின் சில வரிகளைப் பாடியபின் தமது உரையைத் தொடங்கினார் மலேசியப் பிரதமர் அன்வார். படம்: ஃபேஸ்புக்/அன்வார் இப்ராகிம் - 1 of 3"}]}
{"article_url": "https://tamilmurasu.com.sg/cinema/story20230130-123329", "site_title": "திரைத்துளிகள்", "publish_date": "2023-01-30", "content": "திரைத்துளிகள்\n\n30 Jan 2023 - 5:30 am\n\n1\n\nmins read\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\nபிரபல நடன இயக்குநர் பிருந்தா இயக்கிய முதல் திரைப்படமான 'ஹேய் சினாமிகா' என்ற திரைப்படம் நல்ல வரவேற்பு பெற்ற நிலையில் அவர் இயக்கத்தில் உருவாகி வரும் இரண்டாவது திரைப்படம் 'தக்ஸ்'. இந்தப் படத்தின் படப்பிடிப்பு முடிவடைந்து வெளியாக இருக்கும் நிலையில் நேற்று இந்தப் படத்தின் முன்னோட்டக்காட்சி வலைத்தளங்களில் வெளியாகி உள்ளது. இந்தப் படத்தின் பெரும்பாலான காட்சிகள் சிறைக்குள் இருக்கும் அதிரடி சண்டைக் காட்சிகளாக உள்ளன. சிறைக்குள் நாயகனே கைதியாக அறிமுகப்படுத்தப்படுவதால் படத்தின் எதிர்பார்ப்பு அதிகரித்துள்ளது. தமிழ், தெலுங்கு, இந்தி, கன்னடம் ஆகிய மொழிகளில் 'தக்ஸ்' திரைப்படம் உருவாகியுள்ளது.\n\nவிஜய் நடிக்கும் 'தளபதி 67' படத்தின் படப்பிடிப்பு விறுவிறுப்பாக நடைபெற்று வருகிறது. இந்தப் படத்தில் ஆக்சன் கிங் அர்ஜுன் ஒரு முக்கிய வேடத்தில் நடித்து வருகிறார். இந்நிலையில் இவர் நடிக்கும் வேடத்தின் புகைப்படம் வெளியாகி உள்ளது. அதில் அவர் நீண்ட மீசையுடன் கும்பல் கூட்டத்தைச் சேர்ந்தவர்போல காட்சியளிக்கிறார். அர்ஜூனின் இந்த வித்தியாசமான வேடம் பலரையும் ஈர்த்து வருகிறது.\n\nஹாலிவுட்டில் வெற்றி பெற்ற 'காட்ஸில்லா', 'அவதார்' உள்ளிட்ட படங்களில் பணிபுரிந்த டிஜிட்டல் நிறுவனம் தற்போது வெற்றிமாறன் இயக்கும் 'வாடிவாசல்' படத்தில் இணைந்துள்ளதாகவும் அந்தப் படத்தின் கிராபிக்ஸ் காட்சிகளை அமைக்கும் பணிகளை ஹாலிவுட் டிஜிட்டல் நிறுவனம் தொடங்கி விட்டதாகவும் கூறப்படுகிறது. அதனால் படத்திற்கான எதிர்பார்ப்பு அதிகரித்து இருக்கிறது.", "images": [{"image_url": "https://tamilmurasu.com.sg/cinema/story20230130-123329?w=825", "alt_text": "ccd6472e-be2e-44ca-9144-556e1f2aa3e0", "caption": "- 1 of 2"}]}
{"article_url": "https://tamilmurasu.com.sg/top-news/story20230130-123285", "site_title": "ஆக்லாந்தை முடக்கிப்போட்ட அடைமழை", "publish_date": "2023-01-30", "content": "ஆக்லாந்தை முடக்கிப்போட்ட அடைமழை\n\n30 Jan 2023 - 5:30 am\n\n1\n\nmins read\n\n-\n\nநியூ­சி­லாந்­தின் வடக்­குத் தீவில் கன­மழையால் இறந்­த­வர்­க­ளின் எண்­ணிக்கை நேற்று நான்­காக உயர்ந்­தது. 1.6 மில்­லி­யன் மக்­கள் வசிக்­கும் நியூ­சி­லாந்­தின் மிகப்­பெ­ரிய நக­ர­மான ஆக்­லாந்­தில் சென்ற வெள்­ளிக்கிழ­மை­யி­லி­ருந்து வானத்­தைக் கிழித்­துக் கொண்டு மழை கொட்­டித் தீர்க்­கிறது. சாலை­களில் வாக­னங்­கள் வெள்­ளத்­தில் மிதக்­கின்­றன. நிலப் பகு­தி­களை வெள்­ளம் மூழ்­க­டித்­துள்­ளது.\n\nவானிலை முன்­ன­றி­விப்­பு­களை அடுத்து, இன்­றும் மிக மோச­மான வானி­லையை எதிர்­பார்க்­க­லாம் என்று ஆக்­லாந்து அவ­சரகால நிர்­வாக கட்­டுப்­பாட்­டா­ளர் ரேச்­சல் கேலஹர் செய்­தி­யா­ளர்­க­ளி­டம் கூறி­னார்.\n\nஆக்­லாந்­தி­லி­ருந்து 220 கிலோ­மீட்­டர் தொலை­வில் உள்ள வைடோமோ மாவட்­டத்­தில் நேற்று முன்­தி­னம் அவ­சரநிலை பிர­க­ட­னப்­ப­டுத்­தப்­பட்­டது. இது வடக்­குத் தீவின் பெரும் பகு­தி­களை­யும் உள்­ள­டக்­கி­யது. வைடோமோ மாவட்­டத்­தில் அடைமழை­யி­னால் வெள்­ள­மும் சாலைகளில் சறுக்­கல், சேதங்­கள் ஏற்­பட்­டுள்­ளதை அடுத்து அங்கு போக்­கு­வ­ரத்து நிர்­வா­கம், சாலை மூடல்­களில் உதவி வரு­வ­தாக காவல் துறை கூறியது.\n\nஆயி­ரக்­க­ணக்­கான கட்­ட­டடங்­களில் மின்­சா­ரம் இன்­றி­யும் நூற்­றுக்­க­ணக்­கான கட்­டங்­களில் தண்­ணீர் விநி­யோ­கம் இன்­றி­யும் இருப்­ப­தாக அதி­கா­ரி­கள் நேற்று கூறி­னர்.", "images": [{"image_url": "https://tamilmurasu.com.sg/top-news/story20230130-123285?w=825", "alt_text": "57c20c83-7e7d-402b-9d59-1b9e80747be5", "caption": "-"}]}
{"article_url": "https://tamilmurasu.com.sg/tamilnadu/story20230130-123306", "site_title": "பிபிசி ஆவணப் படம்: திமுக எம்பிக்களுக்கு ஸ்டாலின் யோசனை", "publish_date": "2023-01-30", "content": "பிபிசி ஆவணப் படம்: திமுக எம்பிக்களுக்கு ஸ்டாலின் யோசனை\n\n30 Jan 2023 - 5:30 am\n\n1\n\nmins read\n\nசென்னை: மத்­திய பட்­ஜெட் கூட்­டத்­தொ­டர் நாளை (ஜன­வரி 31) தொடங்­க­வுள்ள நிலை­யில் முதல்­வ­ரும் திமுக தலை­வ­ரு­மான மு.க.ஸ்டா­லின் தலை­மை­யில் அண்ணா அறி­வா­ல­யத்­தில் நடை­பெற்ற கூட்­டத்­தில் திமுக மக்­களவை, மாநி­லங்­க­ளவை உறுப்­பி­னர்­கள் பங்­கேற்­ற­னர். பட்­ஜெட் கூட்­டத்­தொ­ட­ரில் எழுப்பப்பட வேண்­டிய கேள்­வி­கள் குறித்து திமுக எம்பிக்க­ளுக்கு முதல்­வர் மு.க.ஸ்டா­லின் அறி­வு­றுத்­தி­யுள்­ளார்.\n\n\"குஜ­ராத் வன்­முறை குறித்து 'பிபிசி' வெளி­யிட்ட ஆவ­ணப்­பட சர்ச்சை குறித்து விவா­தங்­களை முன்வைக்க வேண்­டும். இந்­திய பங்­குச் சந்­தை­யில் அதானி குழு­மத்­தால் ஏற்­பட்ட இழப்­பு­கள் தொடர்­பாக வெளி­வந்­துள்ள அறிக்கை குறித்­தும் கேள்­வி­ எழுப்ப வேண்­டும். நீட் மசோதா, மதுரை எய்ம்ஸ், தமி­ழக மீன­வர்­கள் பிரச்­சினை குறித்து விவாதங்­ களை முன்­வைக்க வேண்­டும்.\n\n\"சேது சமுத்­திரத் திட்­டம், தமி­ழக இளை­ஞர்­க­ளுக்கு வேலை­வாய்ப்பு, என்எல்சி நிறு­வ­னத்­தில் தமி­ழர்­கள் புறக்­க­ணிக்­கப்­பட்­டது குறித்து குரல் எழுப்ப வேண்­டும்,\" என்று யோசனை கூறிய ஸ்டாலின், தமிழ்­நாடு அரசு மத்­திய அர­சுக்கு எழு­திய கடி­தங்­\n\nக­ளின் நிலை குறித்­தும் கேள்­வி­எழுப்புமாறு உத்தரவிட்டார்.", "images": []}
{"article_url": "https://tamilmurasu.com.sg/singapore/story20230130-123287", "site_title": "ஓய்வுபெறவிருந்த நிலையில் சேமிப்பு எல்லாம் பறிபோனது", "publish_date": "2023-01-30", "content": "ஓய்வுபெறவிருந்த நிலையில் சேமிப்பு எல்லாம் பறிபோனது\n\n30 Jan 2023 - 5:30 am\n\n2\n\nmins read\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\nதுப்புரவு பணியாளராக வேலை பார்த்த திரு­வாட்டி லிம், 70, என்ற மாது, பதவி ஓய்வு பெற இருந்த நிலை­யில் ஓய்வு காலத்­திற்­காக அவர் சேர்த்து வைத்­தி­ருந்த $40,000 தொகை பறி­போய்­விட்­டது.\n\nஅவர் மோச­டிப் பேர்­வழி­ களிடம் ஏமாந்து சேமிப்பு அனைத்­தை­யும் இழந்­து­விட்­டார். 2021 ஏப்­ர­லில் தனக்கு ஏற்­பட்ட அந்­தக் கதி­யைப் பற்றி தெரிந்­தால் கவ­லைப்­படுவார்­கள் என்­ப­தால் பணம் பறி­போ­னது பற்றி அந்த மாது தன் பிள்­ளை­க­ளி­டம் தெரி­விக்­கவே இல்லை.\n\nகத்­திப்­பில் ஓரறை வீட்­டில் தனியே வசிக்­கும் மண­வி­லக்கு பெற்ற அந்த மாது, தொடர்ந்து வேலை பார்க்க வேண்டிய சூழ்­நிலை ஏற்­பட்­டு­விட்­டது.\n\nஅத­னால் அவர் வாரம் மூன்று ­மு­தல் நான்கு நாள்­கள் ஒவ்­வொரு நாளும் இரண்டு மணி நேரம் என்று வேலை பார்த்து மாதம் $600 சம்­பா­திக்­கி­றார்.\n\n\"பணம் பறி­போ­னபோது கோபம் கோப­மாக வந்­தது. என்னை நானே நொந்து கொண்­டேன். இத­யமே இன்றி இப்­படிக் கூடவா மனி­தர்­கள் ஏமாற்றிப் பிழைப்­பார்­கள் என்று நினைத்துச் சங்­க­டப்­பட்­டேன்.\n\n\"கொஞ்­சம் கொஞ்­ச­மாக அதை மறந்து அடுத்த வேலையைப் பார்த்­து­ வரு­கிறேன்,\" என்று கூறிய அந்த மாது, மோசடிக்­கா­ரர்­கள் வலை­யில் விழுந்­தது எப்­படி என்­பதை விளக்கினார்.\n\n\"சீனா­வின் பெய்­ஜிங் மாநகர பொதுப் பாது­காப்பு இலா­கா­வில் இருந்து பேசுவதாக சிலர் என்­னி­டம் தொடர்பு கொண்டனர். எனது தனிப்­பட்ட விவ­ரங்­க­ளைத் திருடி அவற்றைக்கொண்டு சீனா­வில் வங்­கி­யில் யாரோ கணக்­குத் தொடங்கி இருக்­கி­றார்­கள்; அந்­தக் கணக்கு வழி­யாக கள்ளப்­பணம் புழங்­கு­கிறது என்று என்­னி­டம் அவர்­கள் கூறி­னர்.\n\n\"என்­னு­டைய முழுப் பெயர், அடை­யாள அட்டை எண் எல்­லா­வற்­றை­யும் அவர்­கள் தெரிந்து வைத்து இருந்­தார்கள்.\n\n\"காவல்­துறை அடை­யாள அட்டை என்று சொல்லி அவற்­றைக் காட்டி அவர்­கள் தங்களை அதி­கா­ரி­களாக அறி­மு­க­ப்படுத்திக் கொண்டனர்.\n\n\"நானும் நம்­பி­னேன். பிறகு என் வீட்­டுக்கு 20க்­கும் அதிக வய­துள்ள ஒரு பெண் வந்­தார். நீங்கள் தப்ப வேண்டும் என்றால் புலன்­வி­சா­ரணை நடத்த வேண்டும். அதற்குப் பணம் வேண்­டும் என்று $40,000க்கும் அதிக தெகையை ரொக்­க­மாக தன்­னி­டம் கொடுக்­கும்­படி அவர் கேட்­டார். நானும் கொடுத்­து­விட்­டேன்.\n\n\"அதோடு சரி. போன­வர் போன­வர்­தான். பிறகு தொடர்­பு கொள்ள முடி­ய­வில்லை. பிறகு காவல்­து­றை­யி­டம் புகார் செய்­தேன். அந்­தப் புகா­ரும் அண்மை­யில் முடித்­துக்­கொள்­ளப்­பட்­டு­விட்­டது. பணம் போனது போன­து­தான். திரும்­பவே இல்லை.\n\n\"இனி உழைத்­தால்­தான் சாப்­பாடு என்ற நிலை. உட­லில் தெம்பு இருக்­கும் வரை வேலை பார்ப்­பேன். எப்­ப­டி­யும் இன்­னும் இரண்டு ஆண்­டு­கள் வேலை பார்க்­க­வேண்டி இருக்­கும் என்று நினைக்­கி­றேன்.\n\n\"நான் நிம்­ம­தி­யா­கத் தூங்கி பல நாள்கள் ஆகி­விட்­டன. பணம் போன­தில் இருந்து இரண்டு, மூன்று மணி நேரம் தான்­ தூக்­கம் வரு­கிறது,\" என்று அந்த மாது தெரி­வித்­தார்.", "images": [{"image_url": "https://tamilmurasu.com.sg/singapore/story20230130-123287?w=825", "alt_text": "a8e7df3a-0997-4e2c-925f-d5c8325492f4", "caption": "- 1 of 2"}]}
{"article_url": "https://tamilmurasu.com.sg/india/story20230130-123311", "site_title": "வீழ்ந்த அதானி நிறுவனப் பங்குகளில் எல்ஐசி, எஸ்பிஐ முதலீடு: எதிர்க்கட்சிகள் கேள்வி", "publish_date": "2023-01-30", "content": "வீழ்ந்த அதானி நிறுவனப் பங்குகளில் எல்ஐசி, எஸ்பிஐ முதலீடு: எதிர்க்கட்சிகள் கேள்வி\n\n30 Jan 2023 - 5:30 am\n\n2\n\nmins read\n\n-\n\nபுது­டெல்லி: இந்­திய பங்­குச் சந்தை­யில் அதானி குழும நிறு­வனங்­க­ளின் பங்­கு­கள் கடும் வீழ்ச்­சியைச் சந்­தித்து வரும் நிலை­யில், அந்­நி­று­வ­னங்­கள் மீதான குற்­றச்­சாட்­டு­கள் குறித்து மத்­திய அரசு உரிய விசா­ரணை மேற்­கொள்ள வேண்­டும் என எதிர்க்­கட்­சி­கள் வலி­யு­றுத்தி உள்­ளன.\n\nஇதற்­கி­டையே, அமெ­ரிக்­காவின் முத­லீட்டு ஆய்வு நிறுவ­ன­மான ஹிண்­டன்­பர்க், அண்­மை­யில் வெளி­யிட்ட ஆய்­வ­றிக்­கை­யால் அதானி குழும நிறு­வ­னங்­க­ளின் தலை­வ­ரான கவு­தம் அதா­னி­யின் சொத்து மதிப்பு ஒரே நாளில் ரூ.2.40 லட்சம் கோடி குறைந்­துள்­ளது.\n\nஇதன் எதி­ரொ­லி­யாக உல­கப் பணக்­கா­ரர்­கள் பட்­டி­யலில் மூன்­றாம் இடத்­தில் இருந்த அவர், தற்­போது ஏழா­வது இடத்­துக்கு தள்­ளப்­பட்­டு­விட்­ட­தாக ஊட­கச் செய்­தி­கள் தெரி­விக்­கின்­றன.\n\nஇதற்­கி­டையே அதானி குழு­மங்­களில் முத­லீடு செய்­துள்ள எல்­ஐசி நிறு­வ­னத்­தின் பங்கு மதிப்­பா­னது ரூ.77 ஆயி­ரம் கோடி­யில் இருந்து ரூ.53,000 கோடி­யாக வீழ்ச்சி கண்­டுள்­ளது என்று காங்­கி­ரஸ் கட்சி சுட்­டிக்­காட்டி உள்­ளது.\n\nஇதனால் எல்ஐசிக்கு ரூ.23,500 கோடி இழப்பு ஏற்­பட்­டுள்­ளது என்­றும் இதே­போல, எஸ்பிஐ வங்­கி­யின் சந்தை மூல­தனம் ரூ.54,618 கோடி­யாக வீழ்ச்சி கண்­டுள்­ளது என்­றும் காங்­கி­ரஸ் செய்­தித்­தொ­டர்­பாளர் ரன்­தீப் சுர்­ஜி­வாலா டுவிட்டர் பதி­வில் குறிப்­பிட்­டுள்­ளார்.\n\n\"அதானி குழு­மத்­தின் பங்­கு­கள் வீழ்ச்சி அடைந்து வரு­வது தெளி­வா­கத் தெரி­கிறது. இருந்­தும்­கூட அதானி குழு­மத்­தில் எல்­ஐசி மேலும் ரூ.300 கோடி­யும் எஸ்­பிஐ ரூ.225 கோடி­யும் முதலீடு செய்­தி­ருப்­பது ஏன்?\n\n\"ரிசர்வ் வங்கி, சிபிஐ, செபி, அம­லாக்­கத்­துறை ஆகி­ய­வற்­று­டன் மத்­திய நிதி அமைச்­ச­ரும்­கூட இந்த விவ­கா­ரம் தொடர்­பாக வாய் மூடி மவு­னம் காப்­பது ஏன்,\" என்று காங்­கி­ரஸ் கேள்வி எழுப்பி உள்­ளது.\n\nஇதற்­கி­டையே புதிய பங்­கு­களை விற்­ப­தன் மூலம் ரூ.20,000 கோடி நிதி திரட்ட அதானி குழு­மங்­கள் திட்­ட­மிட்ட நிலை­யில், ஹிண்­டன்­பர்க் அறிக்­கை­யால் அப்­பங்­கு­களை வாங்­கு­வ­தில் யாரும் பெரி­தாக ஆர்­வம் காட்­ட­வில்லை. எனவே புதிய பங்கு­களின் விலையை குறைக்­க­வும் விற்­பனை கால அளவை நீட்­டிக்­க­வும் அதானி குழு­மம் யோசித்து வரு­கிறது.", "images": [{"image_url": "https://tamilmurasu.com.sg/india/story20230130-123311?w=825", "alt_text": "0a73c95f-2586-4dc5-9859-f50351f651a3", "caption": "-"}]}
{"article_url": "https://tamilmurasu.com.sg/singapore/story20230130-123286", "site_title": "பிரதமர் லீ: முயல் ஆண்டில் சமூகப் பிணைப்பு, வசதிகள், மகிழ்ச்சி பெருகும்", "publish_date": "2023-01-30", "content": "பிரதமர் லீ: முயல் ஆண்டில் சமூகப் பிணைப்பு, வசதிகள், மகிழ்ச்சி பெருகும்\n\n30 Jan 2023 - 5:30 am\n\n2\n\nmins read\n\n-\n\nபுதிய முயல் ஆண்டு புதுப்­புது அம்­சங்­க­ளைக் கொண­ரும். இப்­போது இருப்­ப­தை­விட இன்­னும் சிறப்­பான அம்­சங்­க­ளைச் சேர்க்கும்.\n\nஅங் மோ கியோ, டெக் கீ வட்­டா­ரங்­களில் மேலும் மகிழ்ச்சி­மிக்க, பிணைப்­பு­மிக்க மன­முவந்த சமூ­கம் உரு­வா­கும் என தான் நம்­பு­வ­தாக பிர­த­மர் லீ சியன் லூங் தெரி­வித்­தார்.\n\nடெக் கீயில் சனிக்­கி­ழமை நடந்த சீனப் புத்­தாண்டு விருந்து நிகழ்ச்­சி­யில் உரை­யாற்­றிய பிர­த­மர், இரண்டு வாரங்­க­ளுக்கு முன் டவுன் சென்­ட­ரில் தொடங்­கப்­பட்ட அங் மோ கியோ நகர மேம்­பாட்­டுத் திட்ட கண்­காட்­சி­யைச் சுட்­டி­னார்.\n\nஅங் மோ கியோ­வில் இடம்­பெ­ற­வி­ருக்­கின்ற மேம்­பாட்­டுத் திட்­டங்­களை அந்­தக் கண்­காட்­சிக்­குச் சென்று பார்­வை­யி­டும்­படி திரு லீ குடி­யி­ருப்­பா­ளர்­க­ளுக்கு ஆலோ­சனை கூறி­னார்.\n\nசீனப் புத்­தாண்­டுக்­குப் பிறகு அங் மோ கியோ­வில் உள்ள டவுன் சென்­ட­ரில் மேம்­பாட்­டுப் பணி­கள் தொடங்­கும் என்று அவர் தெரி­வித்­தார்.\n\n\"இப்­போது கொவிட்-19 கட்­டுப்­பா­டு­கள் அகன்று இருக்­கின்­றன. அத­னால் எல்­லோ­ரும் சேர்ந்து கொண்­டாட்­டத்­தில் கலந்­து­கொள்ள முடி­கிறது.\n\n\"சிங்­கப்­பூ­ரில் சூழ்­நிலை சீராக இருக்­கிறது. தொற்று எண்­ணிக்கை குறைந்து வரு­கிறது. வாழ்க்கை ஏறக்­கு­றைய பழைய நிலைக்­குத் திரும்­பி­விட்­டது.\n\n\"இருந்­தா­லும் கொரோனா கிருமி முற்­றி­லும் அகன்­று­விட வில்லை என்­பதை நாம் மறந்­து­வி­டக்­கூ­டாது,\" என்று திரு லீ வலி­யு­றுத்­திக் கூறி­னார்.\n\n\"அந்­தக் கிருமி இன்­ன­மும் நம்­மு­டன் இருப்­ப­தால் நாம் தொடர்ந்து ஒரு­வர் மற்­றொ­ரு­வர் மீது அக்­கறை கொண்டு கவ­னித்­துக்­கொள்ள வேண்­டும். மிக முக்­கி­ய­மாக தடுப்­பூ­சி­களை உட­னுக்­கு­டன் போட்­டுக்­கொள்ள வேண்­டும்,\" என்­றும் திரு லீ வலி­யு­றுத்­திக் கூறி­னார்.\n\nவாழ்க்­கைச் செலவு பற்றி கருத்து கூறிய பிர­த­மர், அத­னால் மக்­க­ளுக்கு ஏற்­ப­டக்­கூ­டிய பாதிப்­பு­களைக் குறைக்க அதிக வளங்­கள் ஒதுக்­கப்­பட்டு இருப்­பதைச் சுட்­டி­னார்.\n\nசிங்­கப்­பூ­ரர்­க­ளுக்கு குறிப்­பாக குறைந்த வரு­மா­னக்­கா­ரர்­க­ளுக்­கும் எளி­தில் பாதிக்­கப்­ப­டு­வோருக்­கும் உதவ மேலும் முயற்­சி­கள் எடுக்­கப்­ப­டு­வ­தை­யும் அவர் குறிப்­பிட்­டார்.", "images": [{"image_url": "https://tamilmurasu.com.sg/singapore/story20230130-123286?w=825", "alt_text": "86388a96-6f53-4c95-98d8-4eabc2741cec", "caption": "-"}]}
{"article_url": "https://tamilmurasu.com.sg/lifestyle/story20230130-123324", "site_title": "பிள்ளைகளுக்கு மருந்து கொடுப்பதில் கவனம்", "publish_date": "2023-01-30", "content": "பிள்ளைகளுக்கு மருந்து கொடுப்பதில் கவனம்\n\n30 Jan 2023 - 5:30 am\n\n3\n\nmins read\n\n-\n\nமோன­லிசா\n\nகுழந்­தை­கள் நோய்­வாய்ப்­படும் போது பெற்­றோர் தாங்­களே வைத்­தி­யம் பார்த்து மருந்து கொடுக்­கும் வழக்­கம் சில குடும்­பங்­களில் உண்டு. இருப்­பி­னும், இரு­மல், சளி, காய்ச்­சல், வயிற்று வலி, வாந்தி போன்ற உடல் உபாதை­க­ளா­கத்­தான் இருக்­கும் என்று மருத்­து­வர் ஆலோ­ச­னை­யின்றி பெற்­றோர் இவ்­வாறு மருந்து கொடுப்­ப­தில் சில அபாயங்­களும் அடங்கி உள்­ளன.\n\nகுழந்­தை­கள் தொடர்­பில் மருந்­த­ளிப்­ப­தில் தவ­று­கள் நிகழ அதிக வாய்ப்­புண்டு. நோய்­வாய்ப்­பட்ட குழந்­தைக்­கு­ரிய மருந்து வகை, மருந்­தின் அளவு, அந்­தக் குழந்­தை­யின் எடை, வயது போன்­ற­வற்­று­டன் குழந்­தைக்கு வந்­துள்ள நோயை­யும் பொறுத்தே மருத்­து­வர் மருந்­து­க­ளைப் பரிந்­துரை செய்­கி­றார்.\n\nஇந்­நி­லை­யில் வீட்­டில் ஒன்­றுக்­கும் அதி­க­மான பிள்­ளை­கள் இருந்­தால் அவர்­க­ளின் மருந்­து­களை, நோய் வந்த பிள்­ளைக்­குத் தரு­வது தவிர்க்­கப்­பட வேண்­டும். சிலர் கடைத்­தொ­கு­தி­க­ளி­லுள்ள மருந்­துக் கடைக்­குச் சென்று குறிப்­பிட்ட ஒரு மருந்­தைக் கேட்­ப­தும் உண்டு. முன்பு மருத்­து­வர் தந்த மாத்­தி­ரை­கள் மிச்­சப்­பட்­டி­ருந்­தால் அவற்­றைத் தரு­வ­தும் உண்டு.\n\nஆனால், இவ்­வாறு செய்­வோ­ரி­டையே மருத்­துவ ரீதி­யாக போது­மான விழிப்­பு­ணர்வு இல்லை என்­ப­தையே இச்­சூ­ழல்­கள் காட்­டு­கின்­றன.\n\n\"என்­னு­டைய மக­ளுக்­கும் மக­னுக்­கும் சாதா­ரண சளிக்­காய்ச்­சல் ஏற்­பட்­டால் வீட்­டி­லி­ருக்­கும் மருந்­து­களை முதல் மூன்று நாள்­க­ளுக்கு நாங்­களே கொடுத்து ஓய்­வெ­டுக்க வைப்­போம். இதற்­கா­கவே சளி, காய்ச்­சல், வயிற்­றுக்­கோ­ளாறு, மூக்­க­டைப்பு முத­லான பல்­வேறு வகை மருந்­து­களை எப்­போ­தும் தயா­ராக வீட்­டில் வாங்கி வைத்­தி­ருப்­போம். அதன் பின்­னும் சரி­யா­க­வில்லை என்­றால் மட்­டுமே மருத்­து­வ­ரி­டம் அழைத்து செல்­வோம்,\" என்று கூறி­னார் தனி­யார் நிறு­வனம் ஒன்­றின் இயக்­கு­ந­ரான கண்­ணன் ராம­நா­தன், 46.\n\n\"சிறிய உடல்­ந­லக் குறை­பாடு­க­ளுக்­கெல்­லாம் அடிக்­கடி மருத்­து­வ­மனை சென்­றாலே நோயாளி என்ற உணர்வு ஏற்­பட்­டு­வி­டும். அத­னா­லேயே நானும் குடும்ப உறுப்­பி­னர்­களும் கூடு­மா­ன­வரை சொந்­த­மாக வைத்­தி­யம் அல்­லது வீட்­டி­லி­ருக்­கும் மருந்­து­க­ளைக் கொண்டு சமா­ளித்­துக்­கொள்­வோம்,\" என்று கூறி­னார் 57 வய­தா­கும் அர­சாங்க ஊழி­ய­ரான விஜ­ய­லட்­சுமி கிருஷ்­ணன்.\n\nமருந்­து­களில் பல­வகை இருப்­ப­தி­னா­லும் வெவ்­வேறு மருந்­து­க­ளைச் சேர்த்­துக் கொடுக்­கும்­போது பாதிப்­பு­கள் நேர­லாம். குறிப்­பாக 'ஆன்­டி­ப­யோ­டிக்ஸ்' எனப்­படும் நுண்­ணு­யிர்க் கொல்லி மருந்தை மருத்­து­வர் பரிந்­து­ரை­யின்றி குழந்­தை­கள் மட்­டு­மன்றி பெரி­ய­வர்­கள்­கூட் உட்­கொள்­வது குறு­கிய அல்­லது நீண்­ட­கால பக்­க­வி­ளை­வு­களை ஏற்­ப­டுத்­த­லாம் என்று கூறி­னார் குழந்தை நல மருத்­து­வ­ரான கௌரி கரு­ணா­க­ரர், 35.\n\n'ஆன்­டி­ப­யோ­டிக்ஸ்' என்­பது பாக்­டீ­ரியா கிரு­மி­களை மட்­டும் தாக்­கக்­கூ­டிய ஆற்­றல் பெற்ற மருந்­து­வகை. இந்த மருந்­தி­னால் 'வைரஸ்' கிரு­மி­க­ளைத் தாக்க இய­லாது. ஆகை­யால் அடிக்­கடி, அதிக அள­வில் இம்­ம­ருந்­து­களை உட்­கொள்­ளும்­போது 'ஆன்­டி­ப­யோ­டிக்ஸ்' எதிர்ப்பை உட­லி­லுள்ள பாக்­டீ­ரியா பெற்­று­வி­ட­லாம்.\n\nஉட­லில் உள்ள நல்ல கிரு­மி­களும் மாற்­றத்­துக்கு உள்­ளா­க­லாம். ஒவ்­வாமை, வயிற்­றுக்­கோ­ளாறு, வயிற்­றுப்­போக்கு, சரு­மப் பிரச்­சி­னை­கள் போன்ற பக்­க­விளை­வு­களும் ஏற்­ப­ட­லாம். நாளடை­வில் நோய் விளை­விக்­கும் பாக்­டீ­ரியா கிரு­மி­கள் அதிக வலுப்­பெற்று சாதா­ரண ஆன்­டி­பயோ­டிக்ஸ் மருந்­து­கள் அதன் செய­லாக்­கத்தை இழக்­கும் நிலை ஏற்­ப­ட­லாம்.\n\nஅந்­நி­லை­யில் பாக்­டீ­ரியா தொற்று நோய்­கள் ஏற்­பட்­டால் விளை­வு­கள் மிகக் கடு­மை­யாக இருக்­கும். சில சம­யங்­களில் இந்த பாக்­டீ­ரி­யாவை அழிக்­கக்­கூ­டிய ஆன்­டி­ப­யோ­டிக்ஸ் ஏதும் இல்லை என்ற நிலை கூட ஏற்­ப­ட­லாம். இத­னால் மர­ணம் கூட நிக­ழ­லாம் என்­றும் எச்­ச­ரித்­தார் திரு­வாட்டி கௌரி.\n\nகுடும்­பத்­தார் தாங்­களே வைத்­தி­யம் பார்ப்­ப­தில் தவ­றில்லை. இயற்­கை­யான மூலி­கை­க­ளால் சில சாதா­ரண நோய்­க­ளின் அறி­கு­றி­க­ளைத் தணிக்­க­லாம்.\n\nஆனால் இவ்­வ­கை­யான வைத்­தி­யங்­கள் எல்லா குழந்­தை­க­ளுக்­கும், எல்லா நோய்­களுக்­கும் பொருந்­தாது என்­பதைப் பெற்­றோர் புரிந்து செயல்­பட வேண்­டும். நோயின் வீரி­யம் அதி­க­மா­கும் சூழ­லில் தயங்­காமல் மருத்­து­வரை நாடு­வதே சிறந்­தது என்­றும் மருத்­து­வர் கௌரி கூறி­னார்.\n\nபிள்­ளை­க­ளுக்கு மருந்து கொடுக்­கும்­போது கவ­னத்­தில் கொள்ள வேண்­டி­யவை:\n\nஒரு மருந்தை மற்ற மருந்­து­க­ளு­டன் அல்­லது உண­வு­டன் கலந்து கொடுப்­ப­தைத் தவிர்ப்­பது நல்­லது. சில மருந்­து­கள் பிற­வற்­றுடன் கலந்­தி­டும்­போது அதன் செயல்­தி­றனை இழக்க நேரி­டும்.\n\nமருத்­து­வர் அளிக்­கும் மருந்­தின் அளவை சரி­யான நேரங்­களில், பரிந்­து­ரைக்­கப்­பட்ட அத்­தனை நாள்­க­ளுக்­கும் கொடுப்­பது அவ­சி­யம். உடல்­ந­லம் தேறி­விட்ட கார­ணத்­தால் பாதி­யிலேயே மருந்­து­க­ளைக் குறிப்­பாக 'ஆன்­டி­ப­யோ­டிக்ஸ்' மருந்­து­களை நிறுத்­தக்­கூ­டாது.\n\nபெரி­ய­வர்­க­ளுக்­குத் தரப்­பட்ட மருந்தை, அளவு குறைத்து பிள்­ளை­க­ளுக்­குக் கொடுப்­ப­தும் தவிர்க்­கப்­ப­ட­வேண்­டும்.\n\nபடம்: வெக்டீசி", "images": [{"image_url": "https://tamilmurasu.com.sg/lifestyle/story20230130-123324?w=825", "alt_text": "2f7e2c25-7c77-4c75-9eb9-a6d20b1222ed", "caption": "-"}]}
{"article_url": "https://tamilmurasu.com.sg/top-news/story20230130-123284", "site_title": "ரஜினிகாந்தின் பெயர், படம், குரலைப் பயன்படுத்தத் தடை", "publish_date": "2023-01-30", "content": "ரஜினிகாந்தின் பெயர், படம், குரலைப் பயன்படுத்தத் தடை\n\n30 Jan 2023 - 5:30 am\n\n1\n\nmins read\n\n-\n\nநடி­கர் ரஜி­னி­காந்­தின் புகைப்­படம், பெயர், குரல், அடையாளம் எதை­யுமே அனு­ம­தி­யின்றி பயன்­ப­டுத்­தக்­கூ­டாது என்று அறி­விப்பு விடுக்­கப்­பட்­டுள்­ளது.\n\nமீறி பயன்­ப­டுத்­தி­னால் சிவில், குற்றவியல் நட­வ­டிக்­கை­கள் எடுக்­கப்­படும் என்று அவ­ரது வழக்­க­றி­ஞர் இளம்­பா­ரதி பொதுநல அறி­விப்பை வெளி­யிட்­டுள்­ளார்.\n\n\"இந்த அறி­விப்பு சென்னை போயஸ்­கார்­டன் முக­வ­ரி­யில் வசித்த வரும் நடி­கர் ரஜி­னி­காந்த் சார்­பில் வெளி­யி­டப்­ப­டு­கிறது.\n\n\"ரஜி­னி­காந்­தின் பெயர், குரல், புகைப்­ப­டம் ஆகி­யவை சில­ரால் தவ­றா­கப் பயன்­ப­டுத்­தப்­பட்­டு­வ­ரு­வ­தா­கத் தக­வல் கிடைத்­தி­ருக்­கிறது.\n\n\"மேலும், அவ­ரின் சூப்­பர் ஸ்டார் அடை­யா­ளத்­தைப் பயன்­ப­டுத்தி மக்­கள் மத்­தி­யில் சிலர் பிர­ப­ல­மாக முயல்­கி­றார்­கள். இது­போன்று அவ­ரின் அனு­ம­தி­யில்­லா­மல், சமூக வலை­த்த­ளங்­கள், பிற தளங்­களில் பயன்­ப­டுத்­து­வது குழப்­பத்தை ஏற்­ப­டுத்­தும்.\n\n\"ரஜி­னி­காந்த் மட்­டுமே தன்­னு­டைய பெயர், குரல், புகைப்­படம், அடை­யா­ளத்தை வர்த்­த­கப் பயன்­பாட்­டுக்கு அனு­ம­திக்­காமல் இருக்­கி­றார்.\n\n\"எனவே அவ­ரின் தனித்­தன்­மையை வர்த்­த­கப் பயன்­பாட்­டுக்கு யாரா­வது பயன்­ப­டுத்­தி­னால் அவர்­கள்­மீது, சிவில் மற்­றும் குற்றவியல் தண்டனைச் சட்­டத்­தின்­கீழ் நட­வடிக்கை எடுக்­கப்­படும்,\" என்று அந்த அறி­விப்­பில் தெரி­விக்­கப்­பட்­டி­ருக்­கிறது.\n\nரஜி­னி­காந்­தின் பெயர், புகைப்­படங்­கள், குரலை அவ­ரது அனுமதி­யின்றிப் பயன்­ப­டுத்­து­வ­தாக குற்­ற­ச்சாட்­டு­கள் எழுந்­தி­ருந்­தது. இந்த நிலை­யில் அதனைத் தடுக்­கும் வித­மாக இந்த அறி­விப்பு வெளி­யி­டப்­பட்­டுள்­ள­தாகக் கூறப்­படுகிறது.", "images": [{"image_url": "https://tamilmurasu.com.sg/top-news/story20230130-123284?w=825", "alt_text": "ef8fb940-dcd4-42ba-b8d4-c074adbe0d6b", "caption": "-"}]}
{"article_url": "https://tamilmurasu.com.sg/tamilnadu/story20230130-123305", "site_title": "35 சோதனைச் சாவடிகள்; 250 காவற்படையினர்", "publish_date": "2023-01-30", "content": "35 சோதனைச் சாவடிகள்; 250 காவற்படையினர்\n\n30 Jan 2023 - 5:30 am\n\n1\n\nmins read\n\n-\n\nஈரோடு கிழக்­குத் தொகுதி இடைத்­தேர்­த­லை­யொட்டி 250 காவல்­து­றை­யி­னரை உள்­ள­டக்­கிய சுற்­றுக்­கா­வல் படை நேற்­றுக் காலை முதல் தீவிர வாகன சோத­னை­யில் ஈடு­பட்டு வரு­கிறது. இதற்­காக 35 இடங்­களில் சோத­னைச் சாவ­டி­கள் அமைக்­கப்­பட்டு உள்­ளன. உதவி ஆய்­வா­ளர் தலை­மை­யில் ஆறு காவ­லர்­கள் அடங்­கிய குழுக்­கள் பிரிக்­கப்­பட்டு சோதனை நடை­பெற்று வரு­கிறது.\n\nகட்­சிக் கொடி­க­ளு­டன் வரும் வாக­னங்­கள் நிறுத்­தப்­பட்டு, கொடி­க­ளைக் கழற்­றிய பின்­னரே மீண்­டும் செல்ல அனு­ம­திக்­கப்­\n\nப­டு­கின்­றன.\n\nவாக­னங்­களில் கொடி­க­ளை­யும் தேர்­தல் சின்­னங்­க­ளை­யும் பயன்­ப­டுத்த அனு­மதி பெற்­ற­தற்­கான ஆவ­ணங்­களை வைத்­தி­ருக்க வேண்­டும் என காவல்­\n\nது­றை­யி­னர் அறிவு­றுத்தி வரு­கின்­ற­னர். மேலும் பொருள்­கள் அல்­லது பணம் கொண்டு செல்­லப்­ப­டு­கிறதா என­வும் வாக­னங்­கள் சோதிக்­கப்­பட்டு வரு­கின்­றன.", "images": [{"image_url": "https://tamilmurasu.com.sg/tamilnadu/story20230130-123305?w=825", "alt_text": "b7a29a5d-88c4-4e88-b499-5907bbef7faf", "caption": "-"}]}
{"article_url": "https://tamilmurasu.com.sg/singapore/story20230130-123291", "site_title": "மலேசிய பிரதமர், அமைச்சர் உள்ளிட்ட 60,000 பேர் ரசித்த ஏ.ஆர். ரஹ்மானின் பிரம்மாண்ட இசை நிகழ்ச்சி", "publish_date": "2023-01-30", "content": "மலேசிய பிரதமர், அமைச்சர் உள்ளிட்ட 60,000 பேர் ரசித்த ஏ.ஆர். ரஹ்மானின் பிரம்மாண்ட இசை நிகழ்ச்சி\n\n30 Jan 2023 - 5:30 am\n\n2\n\nmins read\n\n-\n\nஇசைப்­பு­யல் ஏ.ஆர்.ரஹ்­மா­னின் இசை நிகழ்ச்சி கோலா­லம்­பூ­ரில் உள்ள புக்­கிட் ஜலில் அரங்­கில் நேற்று நடந்­தது. நிகழ்ச்­சி­யைக் காண கிட்­டத்­தட்ட 60,000 ரசி­கர்­கள் கூடி­னர்.\n\nமலே­சி­யப் பிர­த­மர் அன்­வார் இப்­ரா­ஹிம், தக­வல், மின்­னி­லக்­கத் துறை அமைச்­சர் ஃபாமி ஃபட்­சில் ஆகி­யோ­ரும் தங்­கள் துணை­வி­யார்­க­ளு­டன் நிகழ்ச்­சி­யில் கலந்­து­கொண்­ட­னர்.\n\nநிகழ்ச்சி தொடங்­கு­வ­தற்கு முன், ஏற்­பாட்­டுக் குழு கூட்ட நெரி­சலை முறை­யாக கட்­டுப்­படுத்­த­வில்லை என்­றும் அதிக விலை கொடுத்து நுழைவுச்சீட்டு வாங்­கி­ய­வர்­க­ளுக்குப் போதிய இருக்­கை­கள் இல்லை என்­றும் ரசி­கர்­கள் சமூ­கவலைத்தளங்­களில் பதிவு செய்­தி­ருந்­த­னர்.\n\nநில­வ­ரம் மோச­ம­டை­வ­தற்கு முன், இசை நிகழ்ச்சி தொடங்­கி­யது. பாடல்­கள் தொடங்­கி­ய­உடனே, ரசி­கர்­கள் தங்­களைச் சுற்றி நடப்­பதை மறந்­து­விட்டு இசை மழை­யில் நனை­யத் தொடங்­கினர்.\n\n'சிவாஜி தி பாஸ்', 'சிலம்­டாக் மில்­லி­ய­னர்' போன்ற படங்­களில் இடம்­பெற்ற பாடல்­களை ஏ.ஆர்.ரஹ்­மா­னும் மற்ற பாட­கர்­களும் பாடி ரசி­கர்­களை மகிழ்­வித்­த­னர்.\n\nஇந்­தி­யப் பின்­ன­ணிப் பாட­கர்­க­ளான ஹரி­ஹ­ரன், ஹரிச்­ச­ரண், ஸ்வேதா மோகன் போன்ற பாட­கர்­க­ளு­டன் மலே­சி­யப் பாட­கர் சித்தி நூர்­ஹ­லி­சா­வும் 'முன்பே வா' என்ற தமிழ்ப் பாட­லைப் பாடி ரசி­கர்­களை உற்­சா­கப்­ப­டுத்­தி­னார்.\n\nநிகழ்ச்­சி­யைக் காண சிங்­கப்­பூ­ரி­லி­ருந்து பலர் மலே­சி­யா­வுக்­குச் சென்­றி­ருந்­த­னர். அவர்­களில் ஒரு­வர் ஏ.ஆர்.ரஹ்­மா­னின் தீவிர ரசி­கை என்று தன்­னைக் கூறிக்­கொள்­ளும் கங்­கேஸ்­வரி அன்­ப­ழ­கன், 32. தமது கண­வர், நண்­பர்­கள் இரு­வர் ஆகி­யோ­ரு­டன் அவர் கோலா­லம்­பூ­ருக்கு வெள்­ளிக்­கி­ழமை இரவு சென்­றி­ருந்­தார்.\n\nமற்ற இசை நிகழ்ச்­சி­க­ளு­டன் ஒப்­பி­டு­கை­யில் இந்த நிகழ்ச்சி மிகப் பிரம்­மாண்­ட­மாக இருந்­த­தாக அவர் தமிழ் முர­சி­டம் கூறி­னார். ஒவ்­வொரு பாட­லுக்­கும் ரசி­கர்­கள் ஆடிப் பாடி மகிழ்ந்­த­தாக அவர் சொன்­னார்.\n\nகுறிப்­பாக சித்தி நூர்­ஹ­லிசா 'முன்பே வா' பாடலை பாடி­யது அனை­வ­ரை­யும் மெய்­சி­லிர்க்க வைத்­த­தாக கங்­கேஸ்­வரி குறிப்­பிட்­டார்.", "images": [{"image_url": "https://tamilmurasu.com.sg/singapore/story20230130-123291?w=825", "alt_text": "6be989b8-9f62-4c68-8d73-ee7830ff0118", "caption": "-"}]}
{"article_url": "https://tamilmurasu.com.sg/tamilnadu/story20230130-123307", "site_title": "﻿﻿﻿﻿செய்திக்கொத்து", "publish_date": "2023-01-30", "content": "﻿﻿﻿﻿செய்திக்கொத்து\n\n30 Jan 2023 - 5:30 am\n\n2\n\nmins read\n\nகணவருக்கு விஷ ஊசி\n\nகுன்னத்தூர்: திருப்பூர் மாவட்டம் குன்னத்தூர் அருகே உள்ள தோட்டத்துப்பாளையம் பகுதியைச் சேர்ந்தவர் சுப்பிரமணியன். இவருக்குச் சொந்தமான 2 ஏக்கர் நிலத்தை விற்குமாறு அவரது மனைவி தேவி தொடர்ந்து வற்புறுத்தி வந்ததாகக் கூறப்படுகிறது. அதற்கு சுப்பிர மணியன் தொடர்ந்து மறுப்பு தெரிவித்து வந்த நிலையில் கடந்த சில நாள்களுக்கு முன்பு அவருக்கு திடீரென காய்ச்சல் ஏற்பட்டது. அதனையடுத்து தேவி ஊசி போட்டதும் சுப்பிரமணி மயங்கி விழுந்தார். மருத்துவ சோதனையில் அவரது ரத்தத்தில் பூச்சிக்கொல்லி மருந்து கலந்திருப்பது தெரிய வந்தது. மனைவி செலுத்திய ஊசி காரணமாக தனக்கு இப்படி ஏற்பட்டதாக சுப்பிரமணியன் அளித்த புகாரின்பேரில் தலைமறைவாக உள்ள தேவியை காவல்துறையினர் தீவிரமாகத் தேடி வருகின்றனர்.\n\nபலியிடப்பட்ட 500 ஆடு, கோழி\n\nமதுரை: மதுரை மாவட்டம் வடக்கம்பட்டி முனியாண்டி கோயிலில் நடைபெற்ற 88வது பிரியாணி திருவிழாவில் 200 ஆடுகள், 300 சேவல்கள் பலியிடப்பட்டு 2,500 கிலோ அரிசியில் தயார் செய்யப்பட்ட பிரியாணி, கிராம மக்களுக்கு அன்னதானமாக வழங்கப்பட்டது. ஆண்டு தோறும் தை மாதம் 2வது வெள்ளிக்கிழமை நடைபெறும் திருவிழாவில் 25க்கும் மேற்பட்ட கிராமமக்கள் கலந்து கொண்டு, சிறப்பு பூசைகள் செய்து வழிபட்டனர்.\n\nபொங்கல் பரிசு: ரூ.1 கோடி மிச்சம்\n\nசேலம்: சேலம் மாவட்டத்தில் பொங்கல் பரிசுக்குத் தகுதிபெற்ற 10 லட்சத்து 71 ஆயிரத்து 724 பேருக்கு டோக்கன் வழங்கப்பட்டது. இவர்களில் 10 லட்சத்து 60 ஆயிரத்து 112 பேர் மட்டுமே ஆயிரம் ரூபாய் ரொக்கம், பச்சரிசி, சர்க்கரை மற்றும் கரும்பு அடங்கிய பொங்கல் பரிசை வாங்கிக்கொண்டனர். இது 98.1 விழுக்காடு. எஞ்சிய 11,612 பேர் பொங்கல் பரிசு வாங்காததால் அரசுக்கு 1 கோடியே 16 லட்சத்து 12 ஆயிரம் ரூபாய் மிச்சப்பட்டது. இத்தொகை அரசு கருவூலத்தில் செலுத்தப்பட்டதாக பொது விநியோகத் திட்ட அதிகாரிகள் கூறினர்.\n\nநகைத் திட்டத்தில் ஏமாந்த மக்கள்\n\nதஞ்சை: தஞ்சை மாவட்டத்தில் அசோகன் தங்க மாளிகை என்னும் நகைக்கடை `சிறுசேமிப்புத் திட்டம், நகைகளுக்கு வட்டியில்லாக் கடன், வீட்டுமனை, பழைய நகைக்கு புதிய நகை' என பல கவர்ச்சிகரத் திட்டங்களை அறிவித்ததால் தஞ்சை மற்றும் சுற்றுவட்டார கிராம மக்கள் ஏராளமானோர் அவற்றில் சேர்ந்து பல லட்ச ரூபாயை முதலீடு செய்தனர். இந்நிலையில் கடையிலுள்ள தங்க நகைகள், வெள்ளிப் பொருள்கள் அனைத்தையும் காலி செய்துவிட்டு கடைக்காரர்கள் கம்பி நீட்டிவிட்டனர். ஏமாந்த பொதுமக்கள் தஞ்சை கிழக்கு, ஒரத்தநாடு காவல் நிலையங்களில் புகார் அளித்து வருகின்றனர்.", "images": []}
{"article_url": "https://tamilmurasu.com.sg/cinema/story20230130-123328", "site_title": "அஜித் படத்தில் இருந்து விக்னேஷ் சிவன் நீக்கம்", "publish_date": "2023-01-30", "content": "அஜித் படத்தில் இருந்து விக்னேஷ் சிவன் நீக்கம்\n\n30 Jan 2023 - 5:30 am\n\n2\n\nmins read\n\n-\n\n'துணிவு' படத்­திற்­குப் பிறகு அஜித் நடிக்­கும் அவ­ரது 62வது படத்தை விக்­னேஷ் சிவன் இயக்­கப் போவ­தாகக் கடந்த ஆண்டே அதி­கா­ரப்­பூர்வ\n\nஅறி­விப்பு வெளி­யா­னது. 'லைக்கா' நிறு­வ­னத்­தின் தயா­ரிப்­பில் அஜித் முதல் முறை­யாக நடிக்­கும் இப்­ப­டத்­திற்­காக\n\nஅவ­ருக்கு முந்­தைய சம்­ப­ளத்­தை­விட அதி­க­மான சம்­ப­ளம் பேசப்­பட்­டி­ருக்­கிறது.\n\nஇந்­நி­லை­யில் 'துணிவு' படம் வெளி­வந்து பெரும் வெற்றி பெற்ற பிறகு அஜித் மீண்­டும் விறு­வி­றுப்­பான சண்­டை­கள் நிறைந்த படத்­தைக் கொடுத்­தால்­தான் ரசி­கர்­\n\nக­ளைத் திருப்­திப்­ப­டுத்­த­லாம் என்ற முடி­வுக்கு வந்­தி­ருக்­கி­றார்.\n\nஆனால் விக்­னேஷ் சிவன் இதற்கு முன்பு இயக்­கிய படங்­கள் அனைத்­தும் நகைச்­சு­வைக் கலந்த காதல் படங்­கள்­தான். அவர் சண்­டைப் படங்­களை இயக்­கி­யது கிடை­யாது.\n\nஎனவே, அதி­ர­டி­யான படத்­தைக் கொடுக்­கக் கூடிய இயக்­கு­ந­ரின் படத்­தில் நடிக்­க­லாம் என்­ப­து­தான் அஜித்­தின் முடி­வாம்.\n\nஇதற்­கி­டை­யில் விஜய் நடிக்க இருக்­கும் 67வது படத்­தின் தக­வல்­கள் ஒவ்­வொரு நாளும் வெளி­யாகி அந்தப் படத்­திற்கு மிகப்­பெ­ரிய எதிர்­பார்ப்பை ஏற்­ப­டுத்தி உள்­ளன. கமல்­ஹா­சன், சஞ்­சய்­தத், கௌதம் மேனன், விக்­ரம் உள்­ளிட்ட பல பிர­ப­லங்­கள் இந்­தப் படத்­தில் இணை­கி­றார்­கள் என்­றும் அது­மட்­டு­மின்றி சூர்யா, கார்த்­தி­கூட இந்­தப் படத்­தில் நடிக்க வாய்ப்பு இருப்­ப­தா­க­வும் கூறப்­ப­டு­கிறது.\n\nஎனவே தமிழ் சினி­மா­வில் இது­வரை இல்­லாத பிரம்­மாண்­ட­மான பட­மாக 'தள­பதி 67' இருக்­கும் என்று கூறப்­படும் நிலை­யில் அதற்கு இணை­யாக ஒரு படத்தைக் கொடுத்தே ஆக வேண்­டிய கட்­டா­யத்­தில் இருக்­கும் அஜித் அதி­ர­டி­யாக இயக்­கு­நரை மாற்­றி­விட்­ட­தாக கூறப்­ப­டு­கிறது.\n\nஅஜித்­துக்கும் தயா­ரிப்பு நிறு­வ­னத்­திற்­கும் தேவை­யான கதையை விக்­னேஷ் சிவன் கொடுக்­கா­த­தால் அவரை\n\nநீக்­கி­விட்டு இயக்­கு­நர்\n\nவிஷ்­ணு­வர்த்­தன் அல்­லது மகிழ்­தி­ரு­மே­னியை இயக்­கு\n\n­ந­ராக்­க­லாம் என்ற முடிவு எடுக்­கப்­பட்டு உள்­ள­தாக கூறப்­ப­டு­கிறது.\n\nஇத­னால், விக்­னேஷ் சிவன் ரசி­கர்­கள் பல­ரும் அதி­ருப்தி அடைந்­துள்ள நிலை­யில், 'Justice for VigneshShivan' என்ற ஹேஷ்­டேக் டிரெண்­டாகி வரு­கிறது. மேலும் அஜித்­தின் அடுத்த படத்தை ஏ.ஆர்.முரு­க­தாஸ், அட்லி இருவரில் ஒருவருக்கு வாய்ப்பு கிடைக்கும் என்ற தக­வல்­கள் வெளி­யாகி\n\nவரு­கின்­றன.\n\nஇதற்கிடையில் நயன்­தாரா, விக்­னேஷ் சிவ­னுக்­காக லைகா நிறு­வ­னத்­தி­டம் பேச்­சு­வார்த்தை நடத்­தி­ய­தா­க­வும் ஆனால் அதற்கு லைகா நிறு­வ­னம் செவி சாய்க்­க­வில்லை என்­றும் சொல்­லப்­ப­டு­கிறது.", "images": [{"image_url": "https://tamilmurasu.com.sg/cinema/story20230130-123328?w=825", "alt_text": "1065828b-1a20-43e8-bdc0-eedfa851c8e4", "caption": "-"}]}
{"article_url": "https://tamilmurasu.com.sg/top-news/story20230130-123283", "site_title": "அன்­வார் இப்­ரா­கிம் சிங்கப்பூர் வருகை", "publish_date": "2023-01-30", "content": "அன்­வார் இப்­ரா­கிம் சிங்கப்பூர் வருகை\n\n30 Jan 2023 - 5:30 am\n\n2\n\nmins read\n\nமலே­சி­யப் பிர­த­மர் அன்­வார் இப்ரா­ஹிம் இன்று சிங்­கப்­பூர் வரு­கி­றார். சென்ற நவம்­பர் 24ஆம் தேதி மலே­சி­யா­வின் 10வது பிரத­ம­ரா­கப் பத­வி­யேற்ற பிறகு திரு அன்­வார் சிங்­கப்­பூ­ருக்கு மேற்­கொள்­ளும் முதல் அதி­கா­ரத்­துவ பய­ணம் இது.\n\nமலே­சி­யா­வின் நிதி அமைச்­ச­ரு­மான திரு அன்­வார், அதி­பர் மாளி­கை­யில் நடை­பெ­றும் வரவேற்பு நிகழ்வில் கலந்­து­கொள்­வார் என்று சிங்­கப்­பூர் வெளி­யு­றவு அமைச்சு நேற்று வெளி­யிட்ட அறிக்­கை­யில் தெரி­வித்­துள்­ளது.\n\nஅதி­பர் ஹலிமா யாக்­கோப்பை சந்­திக்­கும் மலே­சி­யப் பிர­த­மர், பிர­த­மர் லீ சியன் லூங்­கு­டன் பேச்சு நடத்­து­வார். அன்­வா­ருக்கு திரு லீ மதிய விருந்­த­ளிப்­பார்.\n\nதிரு அன்­வா­ரின் வருகை, சிங்­கப்­பூர்- மலே­சியா இரு நாடு­க­ளுக்­கும், மக்­க­ளுக்­கும் இடையே உள்ள நெருக்­க­மான, நீடித்த உறவைக் ­கோ­டிட்­டுக் காட்டு­வதாக வெளி­யு­றவு அமைச்சு கூறி­யது.\n\nதிரு அன்­வா­ரின் ஒரு­நாள் பய­ணத்­தின்­போது இரு தலை­வர்­களும் மூன்று ஒப்­பந்­தங்­களில் கையெ­ழுத்­தி­டு­வார்­கள்.\n\nசிங்­கப்­பூர் வர்த்­தக தொழில் அமைச்சு, மலே­சி­யா­வின் அனைத்­து­லக வர்த்­தக தொழில் அமைச்சு ஆகி­ய­வற்­றுக்கு இடையே மின்­னி­லக்­கப் பொரு­ளி­யல், பசு­மைப் பொரு­ளி­யல் குறித்த ஒப்­பந்­தங்­கள்; சிங்­கப்­பூரின் தொடர்பு தக­வல் அமைச்சு, மலே­சி­யா­வின் தக­வல் தொடர்பு மின்­னி­லக்க அமைச்சு ஆகி­ய­வற்­றுக்கு இடையே தனி­நபர் தரவு பாது­காப்பு, இணைய பாது­காப்பு, மின்­னி­லக்­கப் பொருளி­யல் ஆகி­ய­வற்­றில் ஒத்­து­ழைப்பு குறித்த புரிந்­து­ணர்வு ஒப்­பந்­த­மும் கையெ­ழுத்­தா­கும்.\n\nதிரு அன்­வா­ரு­டன் மலே­சிய வெளி­யு­றவு அமைச்­சர் சாம்பிரி அப்துல் காதிர், போக்­கு­வ­ரத்து அமைச்­சர் ஆண்டனி லோக், அனைத்­து­லக வர்த்­தக, தொழில்­துறை அமைச்­சர் தெங்கு சஃப்ருல் அஸிஸ், தக­வல் தொடர்பு மின்­னி­லக்க அமைச்­சர் ஃபாமி ஃபாட்சில், சர­வாக் முத­ல­மைச்­சர் ஜொஹாரி தும் அபாங், ஜோகூர் முத­லமைச்சர் ஓன் ஹஃபிஸ் கசி­யும் வருகை தர­வுள்­ள­தாக அமைச்­சின் அறிக்கை கூறி­யது.\n\nமுன்­ன­தாக ஜன­வரி மாதம் மலே­சி­யா­வில் திரு அன்­வாரைச் சந்­தித்த வெளி­யு­றவு அமைச்­சர் விவி­யன் பால­கி­ருஷ்­ணன், இரு நாடு­க­ளுக்­கும் இடை­யி­லான உன்­ன­த­மான நீண்­ட­கால உற­வு­களை மறு­வு­று­திப்­ப­டுத்­தி­னார்.\n\nகொவிட்-19 கொள்­ளை­நோய் பர­வ­லால் இடை­யூ­று­கள் ஏற்­பட்­ட­போ­தி­லும் வர்த்­த­கம் தொடர்ந்து வளர்ந்து வரு­வ­தாக அவர் கூறி­னார். 2021ல், இரு நாடு­க­ளுக்­கும் இடை­யி­லான மொத்த வர்த்­த­கம் $128 பில்­லி­யன் ஆகும்.\n\nஇரு­த­ரப்­புத் திட்­டங்­களில் ஒன்­றான ஜோகூர் பாரு-சிங்­கப்­பூர் விரைவு போக்­கு­வ­ரத்­துச் சேவை 2026 இறு­தி­யில் நிறை­வு­பெ­றும் என எதிர்­பார்க்­கப்­ப­டு­கிறது.\n\nபரு­வ­நிலை மாற்­றங்­களை குறைப்­பது, கரிம தடங்­களை குறைப்­பது, மின்­னி­லக்­கம் மற்­றும் பசு­மைப் பொரு­ளி­யல் போன்ற துறை­களில் புதிய இரு­த­ரப்பு ஒத்­து­ழைப்­பு­கள் முக்­கி­ய­மா­னவை என்று டாக்­டர் விவி­யன் கூறினார்.\n\nகடந்த நவம்­பர் மாதம் பிர­த­மர் பதவி ஏற்­ற­போது திரு அன்­வாரை வாழ்த்­திய பிர­த­மர் லீ சியன் லூங், விரை­வில் சிங்­கப்­பூர் வரு­மாறு அழைத்­தி­ருந்­தார்.\n\nபசுமை, மின்­னி­லக்­கப் பொரு­ளி­யல்­கள் தொடர்­பான இரு­த­ரப்பு ஒப்­பந்­தங்­கள் வணி­கங்­க­ளுக்­கும் மக்­க­ளுக்­கும் புதிய வாய்ப்­பு­களை உரு­வாக்­கும் என்­றும் அவர் குறிப்­பிட்­டார்.\n\nஎம்ஜிஆரைப் போற்றிய அன்வார் - பக்கம் 7", "images": []}
{"article_url": "https://tamilmurasu.com.sg/tamilnadu/story20230130-123303", "site_title": "﻿﻿﻿﻿செய்திக்கொத்து", "publish_date": "2023-01-30", "content": "﻿﻿﻿﻿செய்திக்கொத்து\n\n30 Jan 2023 - 5:30 am\n\n2\n\nmins read\n\nதாடி பாலாஜியின் மனைவி கைது\n\nசென்னை: சென்னையை அடுத்துள்ள மாதவரம் பொன்னியம்மன்மேடு சாஸ்திரி நகர் 2வது தெருவைச் சேர்ந்த ஓய்வு பெற்ற ஆசிரியரான மணி, 62, என்பவரின் வீட்டு எதிரே திரைப்பட நகைச்சுவை நடிகரான தாடி பாலாஜியின் மனைவி நித்யா, 35, வசித்து வருகிறார். இவருக்கும் மணி வீட்டாருக்கும் கார் நிறுத்துவதில் அடிக்கடி தகராறு ஏற்பட்டு வந்ததாகக் கூறப்படுகிறது. இந்த நிலையில் நித்யா தனது காரை சேதப்படுத்தியதாக மாதவரம் காவல் நிலையத்தில் மணி புகார் அளித்தார். இது தொடர்பாக மாதவரம் காவல்துறையினர் நித்யாவை கைது செய்து உடனடியாகப் பிணையில் விடுவித்தனர்.\n\nபழனிசாமிதான் என்னோட 'பாஸ்'\n\nசென்னை: முன்னாள் அமைச்சர் செல்லூர் ராஜூ, தன்னுடைய 'பாஸ்' எடப்பாடி பழனிசாமி என்று பேசியிருக்கிறார். ஹலோ எஃப்எம் 'ஸ்பாட்லைட்' என்ற நிகழ்ச்சிக்காக செல்லூர் ராஜூ பேட்டியளித்தார்.\n\nஅப்போது, \"எடப்பாடி பழனிசாமிதான் 'பாஸ்'. அவருடைய வழிகாட்டுதலில் செயல்படுகிறோம். அ.தி.மு.க. யாருக்கும் அடங்கிப் போகவேண்டிய அவசியம் இல்லை. அ.தி.மு.க. தலைமையில் மெகா கூட்டணி அமையும். வருங்காலங்களில் குடும்ப கட்சியான தி.மு.க.வை வீழ்த்தி சாமானிய மக்கள் நலன் ஒன்றையே குறிக்கோளாகக் கொண்டு செயல்படும் அ.தி.மு.க. புதிய சரித்திரத்தைப் படைக்கும்,\" என்று அவர் தெரிவித்தார்.\n\nஇரும்புக் கதவு விழுந்து\n\nஐந்து வயது சிறுமி மரணம்\n\nசென்னை: சென்னை கீழ்ப்பாக்கத்தில் உள்ள துணிக் கடையில் இரும்புக் கதவு விழுந்து ஐந்து வயது சிறுமிக்கு பலத்த காயம் ஏற்பட்டது. மருத்துவமனையில் சேர்க்கப்பட்ட சிறும சிகிச்சை பலனின்றி உயிரிழந்தார். துணிக்கடையில் காவலாளியாக பணிபுரியும் தந்தையைக் காண தாயுடன் வந்தபோது இந்தப் பரிதாபம் நிகழ்ந்தது. இந்தச் சம்பவத்தை காவல்துறை விசாரித்து வரும் நிலையில் இருவர் கைது செய்யப்பட்டதாகத் தெரிகிறது.\n\nகுடியரசு தினத்தில் விடுமுறை அளிக்காத 65 நிறுவனங்கள்\n\nசென்னை: இந்தியாவின் குடியரசு தின விழா அண்மையில் நாடு முழுவதும் கோலாகலமாகக் கொண்டாடப்பட்டது. குடியரசு நாளில் தொழி லாளர்களுக்கு விடுமுறை அளிக்க வேண்டும் என்று அரசு தெரிவித்தது. இந்த நிலையில் குடியரசு தினத்தன்று விடுமுறை அளிக்காத 65 நிறுவனங்கள்\n\nமீது அரசு நடவடிக்கை எடுத்து வருகிறது.\n\nஇதன் தொடர்பில் நிறுவனங்களிடம் விளக்கம் கேட்கப்பட்டுள்ளதாக விருதுநகர் தொழிலாளர் ஆணையர் காளிதாஸ் தெரிவித்துள்ளார்.", "images": []}
{"article_url": "https://tamilmurasu.com.sg/singapore/story20230130-123290", "site_title": "1983 கம்பி வண்டி விபத்து: இன்னமும் கண் முன்னே", "publish_date": "2023-01-30", "content": "1983 கம்பி வண்டி விபத்து: இன்னமும் கண் முன்னே\n\n30 Jan 2023 - 5:30 am\n\n2\n\nmins read\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\nசிங்­கப்­பூ­ரில் நாற்­பது ஆண்டு களுக்கு முன் செந்­தோ­சா­வுக்குச் சென்று வர இரண்டு வழி­கள்­தான் இருந்­தன. ஒன்று படகு, மற்­றொன்று கம்பி வண்டி. கம்பி வண்டி, மவுண்ட் ஃபேபரில் இருந்து புறப்­பட்டு செந்­தோ­சா­வில் இருக்­கும் கார்ல்­டன் ஹில் நிலையத்­திற்­குச் செல்­லும். அங்­கி­ருந்து இங்கு வரும்.\n\nகடந்த 1983ஆம் ஆண்டு ஜன­வரி 29ஆம் தேதி செந்­தோ­சா­வுக்­கும் பிர­தான தீவுக்­கும் இடை­யில் 15 வண்­டி­கள் கம்­பி­யில் தொங்­கி­ய­படி சென்று வந்து ­கொண்டு இருந்­தன. எண் 26 என்ற வண்­டி­யில் ஜக்­ஜித் சிங் என்ற 8 வயது சிறு­வன், தன் குடும்ப உறுப்­பி­னர்­கள் ஆறு பேரு­டன் மவுண்ட் ஃபேபருக்­குத் திரும்­பிக்கொண்டு இருந்­தான். அப்­போது மாலை மணி 6 இருக்­கும்.\n\nபனா­மா­வில் பதி­யப்­பட்ட 'இன்­வி­டோக்' என்ற எண்­ணெய்த் துரப்­ப­ணக் கப்­பல், அந்த நேரத்­தில் துறை­மு­கத்­தில் இருந்து ஆழ்கட­லுக்­குச் சென்றது. வழி­யில் கப்­ப­லின் கோபுரப் பகுதி, கம்பி வண்­டி­யின் கம்பி வடத்தை அறுத்­து­விட்­டது.\n\nஇரண்டு வண்­டி­கள் 55 மீட்­டர் கீழே கட­லில் விழுந்து­விட்­டன. ஒரு வண்­டி­யில் யாரும் இல்லை. இரண்­டா­வது வண்டியில் இருந்த ஐவ­ரும் மாண்­டனர்.\n\nசிறு­வன் ஜக்­ஜித் சிங் இருந்த வண்டி குலுங்­கி­யது. அவ­ரின் மூன்று குடும்ப உறுப்­பி­னர்­கள் கட­லில் விழுந்­த­னர். சிறு­வ­னின் வளர்ப்­புத் தந்­தை­யான மகிந்­தர் சிங், 42, பாட்­டி­யான பிரித்­தம் கோர், 60, இரு­வ­ரும் மாண்­ட­னர். அவர்­க­ளு­டன் கடலில் விழுந்த இரண்டு வயது குழந்தை மீட்­கப்­பட்­டது.\n\nஜக்­ஜித் சிங்கிற்கு இப்­போது வயது 48. கட­லில் விழுந்து மீட்­கப்­பட்டு உயிர் பிழைத்த குழந்தை தஸ்­விந்­தர் சிங்­கிற்கு இப்­போது வயது 42.\n\nதிரு ஜக்­ஜித் சிங், அந்­தச் சம்­ப­வம் இன்­ன­மும் அப்­ப­டியே தன் கண்முன்னே தெரிவ தாகக் கூறி­னார்.\n\nபயம், பதற்­றம் மனச்சோர்வு பாதிப்பு இன்­ன­மும் இவ­ரைப் பிடித்து ஆட்­டு­கிறது. அதை மறக்க பொழு­து­போக்கு நிகழ்ச்சி படைப்­பா­ள­ராக இவர் செயல்­ப­டு­கி­றார்.", "images": [{"image_url": "https://tamilmurasu.com.sg/singapore/story20230130-123290?w=825", "alt_text": "f8d8afaf-2462-4bb0-8311-524a1434d271", "caption": "- 1 of 2"}]}
{"article_url": "https://tamilmurasu.com.sg/india/story20230130-123309", "site_title": "துப்பாக்கிச்சூடு: உயிருக்குப் போராடும் ஒடிசா அமைச்சர்", "publish_date": "2023-01-30", "content": "துப்பாக்கிச்சூடு: உயிருக்குப் போராடும் ஒடிசா அமைச்சர்\n\n30 Jan 2023 - 5:30 am\n\n1\n\nmins read\n\n-\n\nபுவ­னேஸ்வர்: மாநில சுகா­தார அமைச்­சர் நபா கிஷோர் தாஸ் மீது நடத்­தப்­பட்ட துப்­பாக்­கிச் சூடு கார­ண­மாக ஒடி­சா­வில் பதற்­றம் நிலவி வரு­கிறது.\n\nஅவரை அம்­மா­நி­லக் காவல்­துறை­யின் உதவி ஆய்­வா­ளர் ஒரு­வர் இரு­முறை துப்­பாக்­கி­யால் சுட்­டார். இதை­ய­டுத்து உயி­ருக்கு ஆபத்­தான நிலை­யில் அமைச்­சர் மருத்­து­வ­ம­னை­யில் அனு­ம­திக்­கப்­பட்­டுள்­ளார்.\n\nமுதல்­வர் நவீன் பட்­நா­யக் தலை­மை­யி­லான ஒடிசா மாநில அர­சில் சுகா­தா­ரம், குடும்ப நலத்­துறை அமைச்­ச­ராக பொறுப்பு வகித்து வரும் நபா கிஷோர் தாஸ். பிஜு ஜனதா தளம் கட்­சி­யின் மூத்த தலை­வ­ரா­வார்.\n\nநேற்று ஜார்­சு­குடா மாவட்­டத்­தில் நடை­பெற இருந்த சில நிகழ்ச்­சி­களில் பங்­கேற்க அங்கு சென்­றி­ருந்­தார் நபா கிஷோர் தாஸ். அங்கு தனது காரில் இருந்து இறங்­கிய அவர் மீது திடீ­ரென துப்­பாக்­கிச் சூடு நடத்­தப்­பட்­டது.\n\nஒடிசா காவல்­து­றை­யில் உதவி ஆய்­வா­ள­ரா­கப் பணி­யாற்றி வரும் கோபால் தாஸ் என்­ப­வர் அமைச்­ச­ருக்கு மிக அரு­கில் சென்று துப்­பாக்­கி­யால் சுட்­டார்.\n\nஇதில் அமைச்­ச­ரின் நெஞ்­சில் இரு குண்­டு­கள் பாய்ந்­தன. ரத்த வெள்­ளத்­தில் சாய்ந்து, மயக்­க­மடைந்த அமைச்­சரை உட­ன­டி­யாக அரு­கி­லுள்ள மருத்­து­வ­ம­னை­யில் சேர்த்­த­னர்.\n\nபின்­னர் அங்­கி­ருந்து விமா­னம் மூலம் தலை­ந­கர் புவ­னேஸ்­வ­ருக்குக் கொண்டு செல்­லப்­பட்ட அவர் தனி­யார் மருத்­து­வ­ம­னை­யில் அனு­ம­திக்­கப்­பட்­டுள்­ள­தா­க­வும் அவ­ரது நிலைமை கவ­லைக்­கி­ட­மாக உள்­ளது என்­றும் தக­வல்­கள் தெரி­விக்­கின்­றன.", "images": [{"image_url": "https://tamilmurasu.com.sg/india/story20230130-123309?w=825", "alt_text": "5701b95c-d5d4-457b-a9d6-822d16c4ac90", "caption": "-"}]}
{"article_url": "https://tamilmurasu.com.sg/india/story20230130-123310", "site_title": "எம்ஜிஆர், ஜெயா ஓவியங்கள்; சுவர்களை அகற்ற எதிர்ப்பு", "publish_date": "2023-01-30", "content": "எம்ஜிஆர், ஜெயா ஓவியங்கள்; சுவர்களை அகற்ற எதிர்ப்பு\n\n30 Jan 2023 - 5:30 am\n\n1\n\nmins read\n\n-\n\nபெங்­க­ளூரு: கர்­நா­டக மாநி­லம் கோலார் தங்க வயல் பகு­தி­யில் எம்­ஜி­ஆர், ஜெய­ல­லிதா உரு­வங்­கள் வரை­யப்­பட்ட சுவற்றை அகற்ற பொதுப்­ப­ணித்­துறை அதி­கா­ரி­கள் முடிவு செய்­துள்­ள­னர். இதற்கு அப்­ப­கு­தி­யைச் சேர்ந்த அதி­மு­க­வி­னர் கடும் எதிர்ப்பு தெரி­வித்­துள்­ள­னர்.\n\nஅப்­ப­கு­தி­யில் அமைக்­கப்­பட உள்ள நான்கு வழிச்­சா­லைக்­காக நிலங்­களை கைய­கப்­ப­டுத்த வேண்­டி­யுள்­ளது. அந்த நட­வ­டிக்­கை­யின்­போது காலஞ்­சென்ற தமி­ழக முதல்­வர்­கள் எம்­ஜி­ஆர், ஜெய­ல­லிதா உள்­ளிட்ட தலை­வர்­க­ளின் உரு­வங்­கள் வரை­யப்­பட்­டுள்ள சுவர்­களை அகற்ற வேண்­டி­யுள்­ள­தாக அதி­கா­ரி­கள் தெரி­வித்­துள்­ள­னர்.\n\nநேற்று முன்­தி­னம் சுவற்றை அகற்ற அதி­கா­ரி­கள் முற்­பட்­ட­போது, ஏரா­ள­மான அதி­மு­க­வி­னர் அங்கு திரண்டு எதிர்ப்பு தெரி­வித்­த­னர். இதை­ய­டுத்து வேறு இடத்­தில் உள்ள சுவர்­களில் தலை­வர்­க­ளின் உரு­வங்­களை வரை­ய­லாம் என அதி­கா­ரி­கள் உறுதி அளித்­ததை அடுத்து போராட்­டம் கைவி­டப்­பட்­டது.", "images": [{"image_url": "https://tamilmurasu.com.sg/india/story20230130-123310?w=825", "alt_text": "0908cac2-568f-4547-b57e-3da08845d16d", "caption": "-"}]}
{"article_url": "https://tamilmurasu.com.sg/singapore/story20230130-123296", "site_title": "கொள்கை உணர்­வால் வாழ்க்கை மேம்­படும்", "publish_date": "2023-01-30", "content": "கொள்கை உணர்­வால் வாழ்க்கை மேம்­படும்\n\n30 Jan 2023 - 5:30 am\n\n2\n\nmins read\n\n-\n\nவானொலி தொகுப்­பா­ளர், நடிகை, பெண்­ணி­ய­வாதி, விமர்­ச­னச் சிந்­த­னை­யா­ளர் எனப் பல பரி­மா­ணங்­களில் தனது முத்­தி­ரை­யைப் பதித்­துள்­ளார் திரு­மதி ஜெய­சுதா சமுத்­தி­ரன். இவர் தற்­போது, 'வில்­லி­யம் கிரேண்ட் அண்ட் சன்ஸ்' நிறு­வ­னத்­தின் அனைத்­து­லக வர்த்­த­கக்­குறி மேலா­ள­ராக பணி­பு­ரி­கி­றார். இவர் ராஃபிள்ஸ் பெண்­கள் பள்­ளி­யில் தன்­னு­டைய கல்­வியை முடித்து, சிங்­கப்­பூர் தேசிய பல்­க­லைக்­க­ழ­கத்­தில் பட்­டம் பெற்­றார்.\n\nஇவ­ரது திரு­ம­ணம் கொவிட்-19 தொடர்­பான கட்­டுப்­பா­டு­கள் கடு­மை­யாக இருந்த கால­கட்­டத்­தில் நடை­பெற்­றது. திரு­ம­ணத்­திற்கு மிகச் சிலர் மட்­டுமே அழைக்­கப்­பட்­ட­தால் திரு­மதி ஜெய­சு­தா­வும் அவ­ரு­டைய கண­வ­ரும் திரு­ம­ணம் முடிந்து அடுத்த 12 மணி நேரத்­தில் 21 உற­வி­னர்­க­ளின் வீட்­டிற்­குச் சென்று ஆசி பெற்­றார்­கள். இதைத் தம் வாழ்­வில் மறக்க முடி­யாத ஒரு சம்­ப­வ­மாக திரு­மதி ஜெய­சுதா குறிப்­பிட்­டுள்­ளார்.\n\nஇவ்­வாறு தன் வாழ்க்­கை­யில் முக்­கி­ய­மான ஆண்­டு­கள் எவை என்று கேட்­கப்­பட்­ட­போது தனக்கு மிக­வும் பிடித்­த­மான கால­கட்­ட­மான ராஃபிள்ஸ் பெண்­கள் பள்­ளி­யில் படித்த நாட்­களே என்று பதி­ல­ளித்­தார் இவர். ராஃபிள்ஸ் பெண்­கள் பள்ளி வலி­யு­றுத்­தும் விழு­மி­யங்­கள் நிச்­ச­யம் வாழ்க்­கைக்­குப் பய­னுள்­ள­வை­யாக உள்­ள­தென இவர் குறிப்­பி­டு­கி­றார். மக்­கள் நல­னுக்­காக செயல்­படுவது குறித்து பள்ளி வாழ்க்­கை­யின்­போது கற்­றுக்­கொண்ட இவர், சமூ­கத்­திற்கு மேலும் சிறந்த சேவையை இன்று ஆற்ற முடி­கிறது என்­கி­றார்.\n\nகொள்கை உணர்­வு­டன் இருந்­த­தால் தன்­னால் வாழ்க்­கை­யில் நல்ல நிலைக்கு வர முடிந்­த­தா­க­வும் இவர் தெரி­விக்­கி­றார். ஆர்­வம் இருக்க வேண்­டி­ய­தன் அவ­சி­யத்­தை­யும் பள்ளி வலி­யு­றுத்­தி­ய­தால் ஜெய­சுதா இன்று பல்­வேறு துறை­க­ளி­லும் பணி­\n\nக­ளி­லும் மிகுந்த ஆர்­வம் காட்டி வரு­கி­றார். உதா­ர­ண­மாக, தமிழ் மொழி­யி­லும் பண்­பாட்­டி­லும் அவ­ரின் ஆர்­வத்­தைப் பெருக்­கிய இடமே ராஃபிள்ஸ் பெண்­கள் பள்­ளி­தான் என்று அவர் பகிர்ந்­து­ கொண்­டார். ராஃபிள்ஸ் பெண்­கள் பள்ளி தமிழ் ஆசி­ரி­யர், தனது தமிழை மெரு­கூட்டி தான் தமி­ழில் சிறந்து விளங்க வழி­வ­குத்­த­தா­கக் கூறு­கி­றார் ஜெய­சுதா. கட்­டு­ரைப் போட்­டி­கள், விவா­தப் போட்­டி­கள், தன்­னை­விட இளைய மாண­வர்களுக்­குப் பயிற்சி அளிக்­கும் வாய்ப்­பு­கள் போன்­ற­வற்­றால் தனக்கு தமி­ழின்­பால் ஈடு­பாடு அதி­க­ரித்­த­தாக நினை­வு­கூர்ந்­தார். அன்று ராஃபிள்ஸ் பெண்­கள் பள்ளி தன்­னுள் விதைத்த தமி­ழார்­வமே, இன்று தமிழ் சமூ­கத்­திற்­குப் பெரி­த­ள­வில் பங்­காற்ற தனக்கு உற்­சா­கம் அளித்­துள்­ளது என்­கி­றார்.\n\n\"நாம்­தான் மாற்­றத்­தின் விதை­கள் - தமிழ் அடை­யா­ளத்­தைப் பரந்த உல­கிற்­குக் கொண்டு செல்­வதை உறுதி செய்­வது நம் கடமை,\" என்று திரு­மதி ஜெய­சுதா தமிழ் மாண­வர்­க­ளைக் கேட்­டுக்­கொண்­டார்.\n\nராஃபிள்ஸ் பெண்­கள் பள்­ளி­யில் எப்­படி அனை­வ­ரும் ஒரு­வ­ருக்­கொ­ரு­வர் துணை­யாக இருந்து எவ்­வாறு முன்­வந்­தார்­களோ அதே­போல, நம்­மைச் சுற்றி­யி­ருப்­ப­வர்­க­ளுக்கு உதவ வேண்­டும் என ஜெய­சுதா கூறி­னார். சாதனை புரி­யும்­போது நம் வாழ்க்­கை­யில் துணை­யாக இருந்த பெற்­றோர்­கள், ஆசி­ரி­யர்­கள், நண்­பர்­கள், சகோ­த­ரர்­கள், பயின்ற பள்ளி, தமிழ் சமு­தா­யம் ஆகிய எந்­தத் தரப்­பை­யும் மறக்­கா­மல் நன்­றிக்­க­ட­னு­டன் இருப்­பது முக்­கி­யம் என்கிறார் இவர்.", "images": [{"image_url": "https://tamilmurasu.com.sg/singapore/story20230130-123296?w=825", "alt_text": "a49bcc16-5390-4eff-b18b-a0535ec04ad0", "caption": "-"}]}
{"article_url": "https://tamilmurasu.com.sg/tamilnadu/story20230130-123301", "site_title": "ஊட்டி மலை ரயிலை முழுமையாக வாடகைக்கு எடுத்துப் பயணம் செய்த சுற்றுலாப் பயணிகள்", "publish_date": "2023-01-30", "content": "ஊட்டி மலை ரயிலை முழுமையாக வாடகைக்கு எடுத்துப் பயணம் செய்த சுற்றுலாப் பயணிகள்\n\n30 Jan 2023 - 5:30 am\n\n1\n\nmins read\n\n-\n\nஊட்டி: ஊட்டி மலை ரயிலை முழு­மை­யாக ரூ.3.60 லட்­சத்­திற்கு (S$5,800) வாட­கைக்கு எடுத்து வெளி­நாட்டு பய­ணி­கள் உற்­சா­க­மாகப் பய­ணம் செய்­த­னர்.\n\nகுன்­னூர், நீல­கிரி மாவட்­டத்­தின் பெரு­மை­க்குரிய ஊட்டி மலை ரயில், ஆசி­யா­வி­லேயே பல் சக்­கர தண்­ட­வா­ளத்­தில் ஓடும் ரயி­லா­கும்.\n\nஇந்த ரயி­லுக்கு யுனெஸ்கோ நிறு­வ­னம் பாரம்­ப­ரி­யத் தகு­தியை வழங்­கி­யுள்­ளது.\n\nஇந்த மலை ரயி­லில் பய­ணம் செய்ய சுற்­றுலாப் பய­ணி­கள் அதிக ஆர்­வம் காட்­டு­கின்­ற­னர்.\n\nஇந்­நி­லை­யில் இங்­கி­லாந்து நாட்­டைச் சேர்ந்த 16 பேர் கொண்ட குழு­வி­னர் ரூ.3.60 லட்­சம் பணத்­தைக் கட்டி இந்த மலை ரயிலை நேற்று முன்­தி­னம் வாட­கைக்கு எடுத்­த­னர்.\n\nகாலை 10 மணிக்கு கோவை, மேட்­டுப்­பா­ளை­யத்­தில் இருந்து குன்­னூ­ருக்கு இந்த மலை ரயில் புறப்­பட்­டது. இதில் 16 பேர் கொண்ட குழு மட்­டுமே பய­ணம் செய்­தது. குகை, பாலம், வன விலங்­கு­கள், இயற்­கைக் காட்­சி­களை ரசித்­த­வாறு உற்­சா­க­மாக அக்­கு­ழு­வி­னர் பய­ணம் செய்­த­னர். மதி­யம் 1.30 மணி அள­வில் ரயில் குன்­னூர் வந்­த­டைந்­தது.\n\nகுன்­னூ­ரில், பாரம்­ப­ரி­ய­மிக்க மலை ரயி­லின் பணி­ம­னையைப் பார்­வை­யிட்டு நூற்­றாண்டு பழ­மை­யான நீராவி இயந்­தி­ரத்­தின் இயக்­கத்­தைப் பற்றி அவர்­கள் கேட்­ட­றிந்­த­னர். இந்­தப் பய­ணம் குறித்துப் பேசிய இங்­கி­லாந்து நாட்­டைச் சேர்ந்த கிறிஸ்­ட­ஹர், ``கடந்த வாரம் இந்­தி­யா­வுக்கு வந்­தோம். முத­லில் டார்­ஜி­லிங், சிம்லா சுற்­று­லாவை முடித்­துக் கொண்டு இந்த மலை ரயி­லில் குன்­னூ­ருக்கு நீராவி இயந்­திர ரயி­லில் வந்­தோம். இதில் பய­ணம் செய்­தது மிகுந்த மகிழ்ச்சி அளித்­தது,\" என்­றார்.", "images": [{"image_url": "https://tamilmurasu.com.sg/tamilnadu/story20230130-123301?w=825", "alt_text": "f5680a52-918f-4ddb-812a-677c9a3e13bf", "caption": "-"}]}
{"article_url": "https://tamilmurasu.com.sg/world/story20230130-123321", "site_title": "ஜெருசலம் தாக்குதலுக்கு சிங்கப்பூர் கடும் கண்டனம்", "publish_date": "2023-01-30", "content": "ஜெருசலம் தாக்குதலுக்கு சிங்கப்பூர் கடும் கண்டனம்\n\n30 Jan 2023 - 5:30 am\n\n1\n\nmins read\n\n-\n\nடெல் அவிவ்: ஜெரு­ச­ல­மில் உள்ள யூத வழி­பாட்­டுத் தலத்­திற்கு வெளியே கடந்த வெள்­ளிக்­கி­ழமை நிகழ்த்­தப்­பட்ட தாக்­கு­த­லுக்கு சிங்­கப்­பூர் கடும் கண்­ட­னம் தெரி­வித்­துள்­ளது.\n\n\"உயி­ரி­ழந்­தோ­ரின் குடும்­பங்­க­ளுக்கு ஆழ்ந்த இரங்­கல் தெரி­வித்­துக்­கொள்­கி­றோம். காய­ம­டைந்­த­வர்­கள் விரைந்து நலம்­பெற வாழ்த்­து­கி­றோம்,\" என்று ஓர் அறிக்கை வழி­யாக சிங்­கப்­பூர் வெளி­யு­றவு அமைச்சு தெரி­வித்­துள்­ளது.\n\nஇஸ்­ரே­லின் நெவே யாக்­கோவ் குடி­யேற்­றப் பகு­தி­யில் உள்ள அந்த ஆல­யத்­திற்கு அருகே 21 வயது பாலஸ்­தீ­னி­யர் ஒரு­வர் கண்­மூ­டித்­த­ன­மா­கத் துப்­பாக்­கி­யால் சுட்­ட­தில் எழு­வர் கொல்­லப்­பட்­ட­னர்.\n\nமறு­நாள் சனிக்­கி­ழமை நிகழ்ந்த இன்­னொரு துப்­பாக்­கிச்­சூட்­டில் 13 வயது சிறு­வன் உயி­ரி­ழந்­தான்; இரு­வர் காயம் அடைந்­த­னர்.\n\nஇத­னை­ய­டுத்து, தன் நாட்டு மக்­கள் துப்­பாக்கி வைத்­தி­ருப்­பதை எளி­தாக்­கும் நட­வ­டிக்­கை­க­ளுக்கு இஸ்­ரேல் பாது­காப்பு அமைச்சு ஒப்­பு­தல் அளித்­துள்­ளது. மேலும், 'பயங்­க­ர­வாதி' களு­டைய குடும்­பத்­தி­ன­ரின் சில உரி­மை­க­ளைப் பறிக்­க­வும் இஸ்­ரேல் அர­சாங்­கம் முடிவு செய்­துள்­ளது.", "images": [{"image_url": "https://tamilmurasu.com.sg/world/story20230130-123321?w=825", "alt_text": "35288582-b8a8-4b9f-83e9-8ca0ae9444d1", "caption": "-"}]}
{"article_url": "https://tamilmurasu.com.sg/india/story20230130-123308", "site_title": "பிபிசி ஆவணப்படத்திற்கான தடையை எதிர்த்து மனு", "publish_date": "2023-01-30", "content": "பிபிசி ஆவணப்படத்திற்கான தடையை எதிர்த்து மனு\n\n30 Jan 2023 - 5:30 am\n\n2\n\nmins read\n\n-\n\nபுது­டெல்லி: பிர­த­மர் மோடி தொடர்­பாக பிபிசி ஊட­கம் வெளி­யிட்­டுள்ள ஆவ­ணப் படத்­துக்கு விதிக்­கப்­பட்­டுள்ள தடையை எதிர்த்து உச்ச நீதி­மன்­றத்­தில் மனுத்­தாக்­கல் செய்­யப்­பட்­டுள்­ளது.\n\nமூத்த வழக்­க­றி­ஞ­ரான எம்.எல்.சர்மா என்­ப­வர் இந்த மனுவை தாக்­கல் செய்­தார்.\n\nதமது மனுவை உச்ச நீதி­மன்­றம் அவ­சர வழக்­கா­கக் கருதி விசா­ரிக்க வேண்­டும் என்­றும் இது தொடர்­பாக திங்­கட்­கி­ழமை தாம் முறை­யிட இருப்­ப­தா­க­வும் அவர் செய்­தி­யா­ளர்­க­ளி­டம் தெரி­வித்­தார்.\n\nபிர­த­மர் மோடி தொடர்­பான அக்­கு­றிப்­பிட்ட ஆவ­ணப் பட­மா­னது இந்­தி­யா­வுக்கு எதி­ரான பிர­சா­ரத்­துக்­காக உரு­வாக்­கப்­பட்­டுள்­ள­தாக மத்­திய வெளி­யு­றவு அமைச்சு சாடி உள்­ளது. மேலும், காலனி ஆதிக்க மனப்­பான்­மையை வெளிப்­ப­டுத்­து­வ­தாக உள்­ளது என்­றும் குறிப்­பிட்­டுள்­ளது.\n\nஇதற்­கி­டையே, மத்­திய அர­சின் தடையை மீறி நாட்­டின் பல்­வேறு பகு­தி­களில் இந்த ஆவ­ணப் படத்தை சில தரப்­பி­னர் திரை­யி­டும் முயற்­சி­யில் ஈடு­பட்டு வரு­கின்­ற­னர்.\n\nஇந்­நி­லை­யில் வழக்­க­றி­ஞர் எம்.எல்.சர்மா, மத்­திய அர­சின் தடை உத்­த­ரவை எதிர்த்து உச்ச நீதி­மன்­றத்தை அணுகி உள்­ளார்.\n\nசமூக ஊட­கங்­கள் மூலம் பிபி­சி­யின் ஆவ­ணப் படத்­தைப் பகிர்­வோர் மீது கடும் நட­வ­டிக்கை பாயும் என பல்­வேறு மாநி­லங்­க­ளின் காவல்­துறை எச்­ச­ரித்­துள்­ளது. ஆனால் இதை ஏற்க இய­லாது என வழக்­க­றி­ஞர் எம்.எல்.சர்மா தரப்பு கூறி­யுள்­ளது.\n\nசமூக ஊட­கங்­க­ளுக்கு கடிவாளம்; குழுக்­கள் அமைப்பு\n\nஇதற்­கி­டையே இந்­தி­யா­வில் சமூக ஊட­கங்­க­ளின் ஆதிக்­கத்­தைக் குறைக்­கும் வகை­யில் மூன்று குறை தீர்ப்பு மேல்­மு­றை­யீட்டு குழுக்­களை அமைத்­துள்­ளது மத்­திய அரசு.\n\nகடந்த ஆண்டு அக்­டோ­பர் மாதம் புதிய தக­வல் தொழில்­நுட்ப விதி­க­ளின் கீழ் இந்­தக் குழுக்­களை அமைப்­பது தொடர்­பாக மத்­திய அரசு ஏற்­கெ­னவே அறி­விப்பு வெளி­யிட்­டி­ருந்­தது. தற்­போது மூன்று பேர் கொண்ட குறை­தீர்ப்பு மேல்­மு­றை­யீட்டு குழுக்­கள் அமைக்­கப்­பட்­டுள்­ளன.\n\nசமூக ஊட­கங்­கள், பிற இணைய அடிப்­ப­டை­யி­லான தளங்­க­ளுக்கு எதி­ரான பயன்­பாட்­டா­ளர்­க­ளின் புகார்­களை இக் குறை தீர்ப்பு மேல்­மு­றை­யீட்டுக் குழுக்­கள் விசா­ரிக்­கும் என­வும் அதன் அடிப்­ப­டை­யில் உரிய நட­வ­டிக்­கை­கள் மேற்­கொள்­ளப்­படும் என்­றும் மத்­திய அரசு தெரி­வித்­துள்­ளது. இக்குழுக்­க­ளுக்­கான தலை­வர்­கள், உறுப்­பி­னர்­களை அறிவிக்கப்பட்டுள்ளனர்.\n\nவழக்கறிஞர் எம்.எல்.சர்மா உச்ச நீதிமன்றத்தில் தாக்கல்: இன்று விசாரணை", "images": [{"image_url": "https://tamilmurasu.com.sg/india/story20230130-123308?w=825", "alt_text": "776476d9-5986-4345-9e6f-1ed8598b4018", "caption": "-"}]}
{"article_url": "https://tamilmurasu.com.sg/tamilnadu/story20230130-123297", "site_title": "ஸ்டாலின் நேரடி 'கள ஆய்வு' அறிமுகம்", "publish_date": "2023-01-30", "content": "ஸ்டாலின் நேரடி 'கள ஆய்வு' அறிமுகம்\n\n30 Jan 2023 - 5:30 am\n\n2\n\nmins read\n\n-\n\nசென்னை: 'கள ஆய்­வில் முதல் அமைச்­சர்' என்ற புதிய திட்­டத்தை முதல்­வர் மு.க.ஸ்டா­லின் பிப்­ர­வரி 1ஆம் தேதி அறி­மு­கப் படுத்­து­கி­றார்.\n\nஇந்­தத் திட்­டத்­தின் கீழ், முக்­கிய அமைச்­சர்­கள், அர­சுத் துறை செய­லா­ளர்­கள் மற்­றும் துறைத் தலை­வர்­கள் ஆகி­யோ­ரு­டன் மாவட்­டங்­க­ளுக்கு நேரில் சென்று நிர்­வா­கப் பணி­கள், வளர்ச்சி, நலத்­திட்­டப் பணி­களை மு.க. ஸ்டா­லின் ஆய்வு செய்­கி­றார்.\n\nமுதல் கட்­ட­மாக வரும் பிப்­ர­வரி 1, 2ஆம் தேதி­களில் வேலூர், ராணிப்­பேட்டை, திருப்­பத்­தூர் மற்­றும் திரு­வண்­ணா­மலை மாவட்­டங்­களில் செயல்­ப­டுத்­தப்­பட்டு வரும் அர­சுத் திட்­டங்­கள் குறித்து ஸ்டா­லின் நேரில் விரி­வாக ஆய்வு மேற்­கொள்ளவிருக் கிறார்.\n\nஅப்­போது, குடி­நீர் மற்­றும் சுகா­தா­ரம் உள்­ளிட்ட அடிப்­படை வச­தி­கள், வரு­வாய்த்­துறை வழங்­கக்­கூ­டிய சேவை­கள், ஊரக மேம்­பாடு, நகர்ப்­புற வளர்ச்சி, சாலை மேம்­பாடு, வாழ்­வா­தா­ரத்தை உயர்த்­து­தல், இளை­ஞர் திறன் மேம்­பாடு, பொதுக் கட்­ட­மைப்பு வச­தி­கள், கல்வி, மருத்­து­வம், குழந்­தை­கள் ஊட்­டச்­சத்து போன்ற முக்­கிய துறை­க­ளைச் சேர்ந்த திட்­டங்­க­ளின் செயல் பாடு­கள் மற்­றும் அவற்­றின் பயன்­கள் பொது­மக்­க­ளுக்கு முழு­மை­யா­கச் சென்­ற­டை­வது குறித்து அவர் ஆய்வு செய்­கி­றார்.\n\nமுதல் நாளான பிப்­ர­வரி 1ஆம் தேதி­யன்று அப்­ப­கு­தி­களில் உள்ள விவ­சாய சங்க பிர­தி­நி­தி­கள், சுய உத­விக் குழுக்­கள் மற்றும் தொழில் அமைப்­பு­க­ளின் கருத்­து­க­ளை­யும், கோரிக்கை களை­யும் முதல்­வர் மு.க.ஸ்டா­லின் கேட்­ட­றி­கி­றார்.\n\nஅன்று மாலையே நான்கு மாவட்ட காவல்­துறை உயர்­மட்ட அதி­கா­ரி­க­ளைச் சந்­தித்து அந்­தந்த மாவட்­டங்­க­ளின் சட்­டம்-ஒழுங்குநிலை குறித்து அவர் விசா­ரிக்­கி­றார்.\n\nபிப்­ர­வரி 2ஆம் தேதி மாவட்ட ஆட்­சி­யர்­கள் ஆய்­வுக் கூட்­டத்­தி­லும் முதல்­வர் பங்­கேற்­கி­றார்.\n\nமுன்­ன­தாக கள ஆய்வு பற்றி முதல்­வர் மு.க. ஸ்டா­லின் கருத்து தெரி­வித்­தி­ருந்­தார்.\n\n\"அரசு அலு­வ­ல­கங்­கள், மருத்து­வ­ம­னை­களை நாடி வரும் மக்­கள் மன­நி­றை­வு­டன் திரும்­பிச் செல்­லும் வகை­யில் பணி­யாற்ற வேண்­டி­யது அர­சின் அங்­க­மாக உள்ள ஒவ்­வொ­ரு­வ­ரின் கடமை ஆகும்.\n\n\"அதை உறு­திப்­ப­டுத்த நான் மேற்­கொள்­ளும் ஆய்­வு­கள் தொட­ரும்,\" என்று அப்­போது மு.க. ஸ்டாலின் கூறியிருந்தார்.", "images": [{"image_url": "https://tamilmurasu.com.sg/tamilnadu/story20230130-123297?w=825", "alt_text": "9ffedefc-d24f-4f64-a491-9c60b57117f1", "caption": "-"}]}
{"article_url": "https://tamilmurasu.com.sg/tamilnadu/story20230130-123304", "site_title": "நாளை வேட்புமனுத் தாக்கல்", "publish_date": "2023-01-30", "content": "நாளை வேட்புமனுத் தாக்கல்\n\n30 Jan 2023 - 5:30 am\n\n2\n\nmins read\n\nஇடைத்தேர்தல் களம் சூடுபிடித்தது; பறக்கும் ரூபாய் நோட்டுகள்; சில்லறைக்குத் திண்டாட்டம்\n\nஈரோடு: ஈரோடு கிழக்­குத் தொகுதி இடைத்­தேர்­த­லுக்­கான வேட்­பு­ம­னுத் தாக்­கல் நாளை (ஜன­வரி 31) தொடங்­கு­கிறது. பிப்­ர­வரி 7ஆம் தேதி மனுத் தாக்­கல் செய்ய கடைசி நாளா­கும். காங்­கி­ரஸ் கட்சி எம்­எல்­ஏ­வாக இருந்த திரு­ம­கன் ஈவெரா மர­ண­ம­டைந்­த­தால் இந்தத் தொகு­தி­யில் பிப்­ர­வரி 27ஆம் தேதி இடைத்­தேர்­தல் நடை­பெ­று­கிறது.\n\nதிமுக கூட்­டணி காங்­கி­ர­சுக்கே இந்­தத் தொகு­தியை மீண்­டும் ஒதுக்­கி­யுள்­ளது. மறைந்த திரு­ம­கன் ஈவெ­ரா­வின் தந்தை ஈவி­கே­எஸ் இளங்­கோ­வன் வேட்­பா­ள­ராக அறி­விக்­கப்­பட்­டுள்­ளார்.\n\nதிமுக மற்­றும் அதன் கூட்­ட­ணிக் கட்­சி­கள் தேர்­தல் பணி\n\nகளைத் தொடங்­கி­விட்­டன. அதி­மு­க­வும் பார­திய ஜனதா கட்­சி­யும் என்ன செய்­யப் போகின்­றன என்­கிற எதிர்­பார்ப்பு அதி­க­ரித்­துள்­ளது.\n\nஇரட்டை இலைச் சின்­னம் தொடர்­பான வழக்கு விசா­ரணை உச்ச நீதி­மன்­றத்­தில் இன்று நடை­பெ­று­கிறது. இன்றே தீர்ப்பு வெளி­யா­னால் அதற்­கேற்ப பாஜ­க­வின் முடிவு இருக்­கும் என்று கூறப்­ப­டு­கிறது.\n\nஅதி­மு­க­வின் எடப்­பாடி அணி, ஓபி­எஸ் அணி என இரு­வ­ரும் மாறி மாறி ஆத­ர­வா­ளர்­க­ளைச் சந்­தித்து வரு­கின்­ற­னர்.\n\nஇந்­நி­லை­யில், செய்­தி­யா­ளர்\n\nகளைச் சந்­தித்த முன்­னாள் அமைச்­சர் செங்­கோட்­டை­யன், \"எடப்­பாடி பழ­னி­சாமி தலை­மை­யில் நடை­பெ­றும் இந்­தத் தேர்­தல், திண்­டுக்­கல்­லில் எப்­படி எம்­ஜி­ஆர் ஒரு திருப்­பு­மு­னை­யைக் காட்­டி­னாரோ அதைப்­போல் கிழக்­குத் தொகுதி வெற்றி உறுதி செய்­யப்­பட்ட ஒன்­றாக இருக்­கும்.\n\n\"நமது கூட்­ட­ணி­யில் யார் யார் இருப்­பர் என்­பதை எடப்­பாடி பழ­னி­சாமி இரண்­டொரு நாளில் அறி­விப்­பார். இன்று எல்­லா­ரும் அதி­முக அணி அணி­யாக பிரிந்து கிடக்­கி­றதே என்று சொல்­கி­றார்­கள். 98.5 விழுக்­காடு அதி­மு­க­வி­னர் ஒரே அணி­யாக எடப்­பாடி தலை­மை­யில் இருக்­கி­றோம். இந்த வெற்றி சரித்­தி­ரம் சொல்­லும் வெற்­றி­யாக இருக்­கும்,'' என்­றார்.\n\nஇந்­நி­லை­யில், தமி­ழ­கத்­தின் பல்­வேறு பகு­தி­களில் இருந்­தும் அர­சி­யல் கட்­சி­யி­னர் தேர்­தல் பணி­யாற்ற ஈரோட்­டிற்கு வந்து இருப்­ப­தால் இங்கு உள்ள ஹோட்­டல்­கள், டீக்­க­டை­களில் அர­சி­யல் கட்­சி­யி­ன­ரின் கூட்­டம் அலை­\n\nமோ­து­கிறது.\n\nஇத­னால் 200, 500, 2000 ரூபாய் நோட்­டு­களின் புழக்­கம் அதி­க­ள­வில் உள்­ள­தா­க­வும் கடைக்­கா­ரர்­கள் சில்­லறை கொடுக்க முடி­யா­மல் தவித்து வரு­வ­தா­க­வும் செய்­தி­கள் வெளி யாகி­யுள்­ளன.", "images": []}
{"article_url": "https://tamilmurasu.com.sg/singapore/story20230130-123289", "site_title": "ரத்த நிணநீர் இல்லாத செயற்கை இறைச்சி தயாரிக்க அமெரிக்க நிறுவனத்திற்கு அங்கீகாரம்", "publish_date": "2023-01-30", "content": "ரத்த நிணநீர் இல்லாத செயற்கை இறைச்சி தயாரிக்க அமெரிக்க நிறுவனத்திற்கு அங்கீகாரம்\n\n30 Jan 2023 - 5:30 am\n\n2\n\nmins read\n\n-\n\nகலி­போர்­னி­யா­வைச் சேர்ந்த 'ஈட் ஜஸ்ட்' என்ற புதிய நிறு­வ­னம், சிங்­கப்­பூர் உணவு முக­வை­யின் அங்­கீ­கா­ரத்­தைப் பெற்றுள்ளது.\n\nஇதை­ய­டுத்து, அந்த நிறு­வ­னம் ரத்த நிண­நீர் (சீரம்) இல்­லாத இறைச்­சியை உற்­பத்தி செய்­யும்.\n\nஅந்த நிறு­வ­னத்­தின் ஆய்­வுக்­கூ­டம் மூலம் உற்­பத்தி செய்­யப்­படும் கோழி இறைச்சி விலை மலி­வாக இருக்­கும். தாக்­குப்­பிடிக்­கக் கூடி­ய­தா­க­வும் இருக்­கும்.\n\nவிலங்கு ரத்த நிண­நீ­ரைப் பயன்­ப­டுத்தி செயற்கை பொரித்த கோழியை (நகட்) தயா­ரிக்க 2020ல் அந்த நிறு­வ­னம் ஒழுங்­கு­முறை அங்­கீ­கா­ரத்தை சிங்­கப்­பூர் உணவு முக­வை­யி­டம் இருந்து பெற்று இருந்­தது.\n\nசெயற்கை இறைச்­சி­யைத் தயா­ரிக்க விலங்கு ரத்த நிண­நீர் தேவைப்­ப­டு­கிறது. இதை உரு­வாக்க அறி­வி­யல் அறி­ஞர்­கள் கரு­வுற்­றி­ருக்­கும் பசு­மா­டு­களை அறுத்து அவற்­றின் கருக்­களில் இருந்து ரத்­தத்தை எடுக்க வேண்டி இருந்­தது.\n\nஇப்­படி பெறப்­படும் ரத்த நிண­நீர் ஒரு லிட்­டர் கிட்­டத்­தட்ட US$2,000 (S$2,620) விலைக்கு விற்­கப்­ப­டு­கிறது என்று நன்­யாங் தொழில்­நுட்­பப் பல்­க­லைக்­க­ழ­கத்­தின் உணவு, அறி­வி­யல் தொழில்­நுட்ப செயல்­திட்ட இயக்­கு­நர் பேரா­சி­ரி­யர் வில்­லி­யம் சென் கூறி­னார்.\n\nஇத­னால் செயற்கை இறைச்சி தயா­ரிப்பு செலவு கூடும். இதன் கார­ண­மாக விலங்கு ரத்த நிண­நீர் இல்­லா­மல் செயற்கை இறைச்­சியை உற்­பத்தி செய்ய நிறு­வ­னங்­கள் பல­வும் முயன்று வரு­கின்­றன.\n\nசிங்­கப்­பூர் உணவு முகவை அங்­கீ­கா­ரம் வழங்கி இருப்பதை அடுத்து ஈட் ஜஸ்ட் நிறு­வ­னம், தன் உற்­பத்தி ஆலை­யில் ரத்த நிண­நீர் இல்­லாத செயற்கை இறைச்­சியை உற்­பத்தி செய்யும்.\n\nஅந்த ஆலை ஆயி­ரக்­கணக்­கான பவுண்ட் எடை­யுள்ள இறைச்­சி­யைத் தயா­ரிக்­கும் ஆற்­ற­லு­டன் இருக்­கும் என்று ஈட் ஜஸ்ட் நிறு­வ­னத்­தின் இணை நிறு­வ­ன­ரும் தலைமை நிர்­வாக அதி­கா­ரி­யு­மான ஜோஷ் டெட்­ரிக் ஜன­வரி 18ஆம் தேதி அறிக்கை ஒன்­றில் தெரி­வித்­தார்.\n\nஅந்த உற்­பத்தி ஆலை இந்த ஆண்­டில் திறக்­கப்­படும்.", "images": [{"image_url": "https://tamilmurasu.com.sg/singapore/story20230130-123289?w=825", "alt_text": "6bfa89f1-7153-42a4-b100-06bf3e8fe5f6", "caption": "-"}]}
{"article_url": "https://tamilmurasu.com.sg/world/story20230130-123320", "site_title": "கறுப்பின ஆடவர் மாண்டதால் வெடித்த போராட்டம்; சிறப்புக் காவல் பிரிவைக் கலைத்த அமெரிக்க நகரம்", "publish_date": "2023-01-30", "content": "கறுப்பின ஆடவர் மாண்டதால் வெடித்த போராட்டம்; சிறப்புக் காவல் பிரிவைக் கலைத்த அமெரிக்க நகரம்\n\n30 Jan 2023 - 5:30 am\n\n1\n\nmins read\n\n-\n\nமெம்­ஃபிஸ்: காவல்­து­றை­யி­னர் கண்­மூ­டித்­த­ன­மா­கத் தாக்­கி­ய­தில் கறுப்­பின ஆட­வர் ஒரு­வர் மாண்­டதை அடுத்து, அமெ­ரிக்­கா­வின் மெம்­ஃபிஸ் நகர நிபு­ணத்­து­வக் காவல்­து­றைப் பிரிவு கலைக்­கப்­பட்­டது.\n\nஇம்­மா­தம் 7ஆம் தேதி போக்கு­வ­ரத்து நிறுத்­த­மொன்­றில் டயர் நிக்­கல்ஸ் என்ற 29 வயது ஆட­வ­ரைக் காவல்­துறை அதி­காரி­கள் ஐவர் தாக்­கி­னர். அத­னால் கடுமையாகக் காய­முற்ற திரு நிக்கல்ஸ், மூன்று நாள்­களுக்­குப் பிறகு இறந்­து­விட்­டார்.\n\nதிரு நிக்­கல்­சைக் காவல்­துறை­யி­னர் தாக்­கிய காணொளி வெளி­யா­னதை அடுத்து, அமெ­ரிக்­கா­வின் பல நக­ரங்­க­ளி­லும் நேற்று முன்­தி­னம் ஆர்ப்­பாட்­டம் இடம்­பெற்­றது.\n\nஇத­னை­ய­டுத்து, 'ஸ்கார்ப்­பி­யன்' காவல்­து­றைப் பிரிவை நிரந்­த­ர­மா­கக் கலைப்­ப­தாக மெம்­ஃபிஸ் காவல்­துறை அறிக்கை வெளி­யிட்­டுள்­ளது.\n\nசம்­பந்­தப்­பட்ட காவல்­துறை அதி­கா­ரி­கள் ஐவ­ரும் அப்­பி­ரி­வைச் சேர்ந்­த­வர்­கள் என்­ப­தைக் காவல்­து­றைப் பேச்­சா­ளர் ஒரு­வர் உறு­திப்­ப­டுத்­தி­னார்.\n\nமுன்­ன­தாக, கறுப்­பி­னத்­தைச் சேர்ந்த அந்த ஐந்து அதி­கா­ரி­கள் மீதும் கடந்த வியா­ழ­னன்று நீதி­மன்­றத்­தில் கொலை, கடத்­தல், தாக்­கு­தல் உள்­ளிட்ட பல குற்­றச்­சாட்டு­கள் சுமத்­தப்­பட்­டன. அவர்­கள் ஐவ­ரும் காவல்­து­றை­யி­ல் இ­ருந்து நீக்­கப்­பட்­டு­விட்­ட­னர்.", "images": [{"image_url": "https://tamilmurasu.com.sg/world/story20230130-123320?w=825", "alt_text": "78628ee5-9d3e-4e5b-a668-0b43df71038f", "caption": "-"}]}
{"article_url": "https://tamilmurasu.com.sg/world/story20230130-123318", "site_title": "சட்டபூர்வமாக சரியன்று", "publish_date": "2023-01-30", "content": "சட்டபூர்வமாக சரியன்று\n\n30 Jan 2023 - 5:30 am\n\n1\n\nmins read\n\n-\n\nஅம்னோ நடவடிக்கை குறித்து முன்னாள் பிரதமர் சப்ரி கருத்து\n\nகோலா­லம்­பூர்: அம்னோ கட்­சி­யில் இருந்து பல்­வேறு தலை­வர்­களை நீக்­கி­ய­தும் இடை­நீக்­கம் செய்­தி­ருப்­ப­தும் தவறானது என்று அதன் துணைத் தலை­வரும் முன்­னாள் பிர­த­ம­ரு­மான இஸ்­மா­யில் சப்ரி யாக்­கோப் தெரி­வித்­தி­ருக்­கி­றார்.\n\n\"சட்­ட­பூர்­வ­மா­கப் பார்க்­கை­யில், அந்த ஒழுங்­கு­முறை நட­வ­டிக்கை சரி­யா­ன­தாக இல்லை. சட்­ட­ரீ­தி­யி­லும் இயற்கை நீதிக் கோட்­பா­டு­க­ளுக்கு எதி­ரா­ன­தும் என்­ப­தால் கட்­சி­யி­லி­ருந்து நீக்­கும், இடை­நீக்­கம் செய்­யும் முடி­விற்கு நான் எதிர்ப்பு தெரி­வித்­தேன்,\" என்று இன்ஸ்­ட­கி­ராம் வழி­யாக அவர் கூறி­யுள்­ளார்.\n\nகுற்­றம் சாட்­டப்­பட்­ட­வர்­க­ளுக்­குத் தற்­காக்­கும் உரிமை வழங்­கப்­ப­ட­வில்லை என்­றும் அவர்­க­ளது செயல்­க­ளுக்கு விளக்­கம் கேட்டு அவர்­க­ளுக்­குக் கடி­தம் அனுப்­பப்­ப­ட­வில்லை என்­றும் திரு சப்ரி சுட்­டி­னார்.\n\nஒழுங்­கு­முறை விசா­ர­ணைக் குழு அமைப்­ப­தும் கேள்­விக்­குள்­ளான தலை­வர்­களைத் தற்­காத்­துப் பேச அனு­ம­திப்­ப­துமே சரி­யான நடை­மு­றை­யாக இருக்­கும் என்­றும் அவர் குறிப்­பிட்­டார்.\n\n\"குற்­றம் சாட்­டப்­பட்­டோர் தவ­றி­ழைத்­ததை விசா­ர­ணைக் குழு கண்­ட­றிந்­தால், அது தனது பரிந்­து­ரை­களை அம்னோ நிர்­வா­கக் குழு­வி­டம் தாக்­கல் செய்ய வேண்­டும். அதன்­பி­றகு, இறுதி முடிவு தொடர்­பில் கட்சி நிர்­வா­கக் குழு, அம்னோ உச்ச மன்­றத்­தி­டம் தனது பரிந்­து­ரை­களை முன்­வைக்க வேண்­டும்,\" என்று திரு சப்ரி விளக்­கி­யுள்­ளார்.\n\nகுறிப்­பாக, கட்­சித் தலை­வர்­கள்­மீது ஒழுங்கு நட­வ­டிக்கை எடுக்­கும்­போது வெளிப்­ப­டைத்­தன்­மை­யின் முக்­கி­யத்­து­வம் குறித்­தும் அவர் நினை­வூட்­டி­னார்.\n\nஅம்­னோ­வில் இருந்து முன்­னாள் சுகா­தார அமைச்­சர் கைரி ஜமா­லு­தீன் நீக்­கப்­பட்­டுள்­ளார்; முன்­னாள் தற்­காப்பு அமைச்­சர் ஹிஷா­மு­தீன் ஆறாண்டுகளுக்கு இடை­நீக்­கம் செய்­யப்­பட்டுள்ளார்.", "images": [{"image_url": "https://tamilmurasu.com.sg/world/story20230130-123318?w=825", "alt_text": "d0a45edd-18fd-4119-b9b3-9d8280595a0b", "caption": "-"}]}
{"article_url": "https://tamilmurasu.com.sg/tamilnadu/story20230130-123300", "site_title": "பத்து லட்சம் மதிப்புள்ள கடல் அட்டைகள் பறிமுதல்", "publish_date": "2023-01-30", "content": "பத்து லட்சம் மதிப்புள்ள கடல் அட்டைகள் பறிமுதல்\n\n30 Jan 2023 - 5:30 am\n\n1\n\nmins read\n\nதூத்துக்குடி: தூத்துக்குடி வனப் பாதுகாப்பு படை மேற்கொண்ட வாகனச் சோதனையில் ரூ.10 லட்சம் மதிப்புள்ள 170 கிலோ\n\nகடல் அட்டைகள் பறிமுதல் செய்யப்பட்டுள்ளன.\n\nஇதில் ஒருவர் கைது செய்யப்பட்டுள்ளார்.\n\nதூத்துக்குடியில் இருந்து கடல் அட்டைகள் கடத்தப் படுவதாக மன்னார் வளைகுடா வனப் பாதுகாப்பு படை ராமநாதபுரத்தை சேர்ந்த உதவி வன பாது காவலர் கணேசலிங்கத்திற்கு தகவல் கிடைத்துள்ளது.\n\nஇதையடுத்து தூத்துக்குடி மாதா கோவில் பகுதியில் ராமநாதபுரம் வன அலுவலர் நந்தகுமார் மற்றும் வன பாதுகாவலர் ஜவகர் உள்ளிட்டோர் தீவிர வாகன சோதனையில் ஈடுபட்டனர்.\n\nஅப்போது அந்த வழியாக வந்த 'டாட்டா ஏஸ்' வாகனத்தை நிறுத்தி அவர்கள் சோதனை செய்தனர்.\n\nவாகனத்தில் தடை செய்யப்பட்ட 170 கிலோ கடல் அட்டை இருப்பது கண்டுபிடிக்கப்பட்டது.\n\nஇதையடுத்து கடல் அட்டை, வாகனத்தை வனப் பாதுகாப்பு படையினர் பறிமுதல் செய்தனர்.\n\nஇதன் தொடர்பில் தூத்துக்குடி லூர்தம்மாள் புரத்தைச் சேர்ந்த ஒருவர் கைது செய்யப்பட்டார்.\n\nகடத்தப்பட்ட கடல் அட்டையின் மதிப்பு சுமார் ரூ.10 லட்சம் இருக்கும் என்று கூறப்படுகிறது.\n\nகடல் அட்டைகள் எங்கிருந்து கொண்டு வரப்பட்டன என்பது தெரியவில்லை. கைதான நபரிடம் விசாரணை நடைபெற்று வருகிறது.", "images": []}
{"article_url": "https://tamilmurasu.com.sg/india/story20230130-123314", "site_title": "இந்தியர்களுக்கு அதிக விசா வழங்க அமெரிக்கா முடிவு", "publish_date": "2023-01-30", "content": "இந்தியர்களுக்கு அதிக விசா வழங்க அமெரிக்கா முடிவு\n\n30 Jan 2023 - 5:30 am\n\n1\n\nmins read\n\n-\n\nபுது­டெல்லி: நடப்­பாண்­டில் இந்­தியர்­க­ளுக்கு அதிக எண்­ணிக்கை­யி­லான விசாக்­கள் வழங்­கப்­படும் என அமெ­ரிக்கா அறி­வித்­துள்­ளது.\n\nமேலும், இந்­தி­யா­வில் உள்ள அமெ­ரிக்க தூத­ரக அலு­வ­ல­கங்­கள் இனி சனிக்­கி­ழ­மை­க­ளி­லும் திறந்­தி­ருக்­கும் என்­றும் விசா நடை­முறை துரி­தப்­படுத்தப்­படும் என்­றும் மும்­பை­யில் உள்ள அமெ­ரிக்க தூத­ர­கத் தலை­வர் ஜான் பல்­லார்ட் தெரிவித்தார்.\n\nஇதற்­காக கூடு­தல் அதி­கா­ரி­கள் நிய­மிக்­கப்­ப­டு­வர் என்­றார் அவர். இந்­தி­யா­வில் உள்ள அமெ­ரிக்க தூத­ர­கம் கடந்த ஆண்­டில் எட்டு லட்­சம் விசா­வுக்கு ஒப்­பு­தல் அளித்­துள்­ள­தா­கக் குறிப்­பிட்­டுள்ள ஜான் பல்­லார்ட், அவற்­றுள் கல்­விக்­கான விசாக்­கள் மட்­டும் ஏறத்­தாழ 125,000ஆக இருக்­கும் எனச் சுட்­டிக்­காட்­டி­னார்.\n\n\"இந்த ஆண்­டில் இன்­னும் அதிக விசாக்­க­ளுக்கு ஒப்­பு­தல் அளிக்கத் திட்­ட­மிட்­டுள்­ளோம். விசாவுக்கான காத்­தி­ருப்­புக் காலம் குறைக்­கப்­ப­டு­கிறது,\" என்­றார் ஜான் பல்­லார்ட்.", "images": [{"image_url": "https://tamilmurasu.com.sg/india/story20230130-123314?w=825", "alt_text": "7853ca33-e276-491d-9a94-ea8054b3565f", "caption": "-"}]}
{"article_url": "https://tamilmurasu.com.sg/tamilnadu/story20230130-123302", "site_title": "காவல்துறையை அவமதித்தவர்கள் மீது நடவடிக்கை எடுக்க வேண்டும்: அண்ணாமலை", "publish_date": "2023-01-30", "content": "காவல்துறையை அவமதித்தவர்கள் மீது நடவடிக்கை எடுக்க வேண்டும்: அண்ணாமலை\n\n30 Jan 2023 - 5:30 am\n\n1\n\nmins read\n\nசென்னை: தமிழ்­நாடு காவல் துறையை அவ­ம­திக்­கும் வகை­யில் பேசிய திமுக கூட்­ட­ணிக் கட்­சி­யி­னர் மீது நட­வ­டிக்கை எடுக்க வேண்­டும் என்று தமிழ்­நாடு பாஜக தலை­வர் அண்­ணா­மலை வலி­யு­றுத்தி உள்­ளார்.\n\nஇதன் தொடர்­பில் வெளி­யிட்­டுள்ள தமது டுவிட்­டர் பதி­வில் காவல்­து­றை­யி­னர் தங்­கள் பணி­யைச் செய்­த­தற்­காக அவர்­கள் மாண்பை குறைப்­பது போல் \"காவல் நாய்­களே\", \"எச்­சைப் பிழைப்பு\", போன்ற கோஷங்­களை எழுப்­பு­வது காக்கி சட்­டைக்கு களங்­கம் விளை­விக்­கும் செயல் என்­பதை இது­போன்ற அர­சி­யல் கட்­சி­கள் உணர வேண்­டும் என்று குறிப்­பிட்­டுள்­ளார்.\n\n\"ஓரிரு காவ­லர்­கள் செய்­யும் தவ­று­க­ளுக்கு ஒட்­டு­மொத்த காவல்­து­றை­யி­னரை அவ­தூ­றா­கப் பேசு­வது ஏற்­றுக் கொள்ள முடி­யா­தது.\n\nதங்­க­ளது உயிரைத் துச்­ச­மா­கக் கருதி மக்­க­ளைக் காக்க உழைக்­கும் காவல்­து­றை­யி­னரை தங்­கள் தனிப்­பட்ட விருப்பு வெறுப்­பு­க­ளுக்­கும் அர­சி­யல் கார­ணங்­க­ளுக்­கும் இது போன்று அவ­தூ­றா­கப் பேசு­வது கடு­மை­யாக கண்­டிக்­கத்­தக்­கது.\n\n\"காவல்­து­றை­யி­ன­ரின் மன உறு­தியை குறைக்­கும் வகை­யில் கோஷங்­களை எழுப்­பும் தங்­க­ளது கூட்­டணி கட்­சி­யி­னர் மேல், காவல்­து­றையை தனது கட்­டுப்­பாட்­டில் வைத்­துள்ள முதல் அமைச்­சர் உட­ன­டி­யாக நட­வ­டிக்கை எடுக்க வேண்­டும்,\" என்று அண்­ணா­மலை கேட்­டுக் கொண்­டுள்­ளார்.", "images": []}
{"article_url": "https://tamilmurasu.com.sg/tamilnadu/story20230130-123299", "site_title": "பிப்ரவரி 1ல் மாமல்லபுரம் சின்னங்களை அருகில் காண அனுமதியில்லை", "publish_date": "2023-01-30", "content": "பிப்ரவரி 1ல் மாமல்லபுரம் சின்னங்களை அருகில் காண அனுமதியில்லை\n\n30 Jan 2023 - 5:30 am\n\n1\n\nmins read\n\nசென்னை: 'ஜி20' மாநாட்­டை­யொட்டி பிப்­ர­வரி 1ஆம் தேதி சென்னை மாமல்­ல­பு­ரத்­தில் புரா­த­னச் சின்­னங்­களை அரு­கில் சென்று காண அனு­ம­தி­யில்லை என அறி­விக்­கப்­பட்­டுள்­ளது.\n\n'ஜி 20' உச்சி மாநாடு இந்த ஆண்டு இந்­தி­யா­வில் நடை பெறு­கிறது. ஜன­வரி 31 முதல் பிப்­ர­வரி 2ஆம் தேதி வரை சென்­னை­யில் நடை­பெ­றும் இந்த மாநாட்­டில் உல­கில் உள்ள 20 நாடு­களைச் சேர்ந்த தலை­வர்­கள் மற்­றும் விருந்­தி­னர்­கள் என 100க்கும் மேற்­பட்­டோர் பங்­கேற்­கின்­ற­னர். இவர்­கள் அனை­வ­ரும் பிப்­ர­வரி 1ஆம் தேதி மாமல்­ல­பு­ரத்­தில் உள்ள புரா­தன சின்­னங்­க­ளான கடற்­கரை கோயில், அர்­சு­னன்­ த­பசு, ஐந்து ­ர­தம், வெண்­ணெய் உருண்­டைக்­கல் பாறை பகு­தி­களைச் சுற்­றிப்­பார்க்க வரு­கின்­ற­னர்.\n\nஇவர்­க­ளின் பாது­காப்­பிற்­காக கிழக்கு கடற்­கரை சாலை, ஓ.எம்.ஆர், புரா­தனச் சின்­னம், சோத­னைச் சாவடி, கடற்­கரை உள்­ளிட்ட பகு­தி­களில் 1,000க்கும் மேற்­பட்ட காவலர்கள் காவல் பணி­யில் ஈடு­பட உள்­ள­னர். பிப்­ர­வரி 1ஆம் தேதி தொல்­லி­யல்­துறை கட்­டுப்­பாட்­டில் உள்ள புரா­த­னச் சின்­னங்­களை அரு­கில் சென்று சுற்­றுலா பய­ணி­கள் பார்க்க அனு­மதி இல்லை.", "images": []}
{"article_url": "https://tamilmurasu.com.sg/singapore/story20230130-123293", "site_title": "எதிர்­கா­லச் சிந்­தனை முக்­கி­யம்", "publish_date": "2023-01-30", "content": "எதிர்­கா­லச் சிந்­தனை முக்­கி­யம்\n\n30 Jan 2023 - 5:30 am\n\n2\n\nmins read\n\n-\n\nநாட்­டின் எதிர்­காலம் சிறப்­பா­ன­தாக அமை­ய­வேண்­டும் என்ற எண்­ணம் கொண்­ட­வர் செல்வி மா.பிரெ­மிக்கா. தொண்­டூ­ழி­யம் புரி­வ­தி­லும் மருத்­து­வத் துறை­யில் சேவை­யாற்­று­வ­திலும் நாட்­டம் கொண்­ட­வ­ராக இருப்­ப­து­டன் தமிழ்­மொ­ழி­யின் மீது பற்­று­டை­ய­வ­ரா­க­வும் திகழ்­கி­றார்.\n\nராஃபிள்ஸ் பெண்­கள் பள்­ளி­யில் தான் படித்த நாள்­களை நினை­வு­கூ­ரும்­போது தனக்­கா­க­வும் மற்­ற­வர்­க­ளுக்­கா­க­வும் தன்­னம்­பிக்­கை­யு­டன் துணிந்து பேசு­வ­தைப் பள்ளி காலத்­தில்­தான் கற்­றுக்­கொண்­ட­தாக எங்­க­ளி­டம் கூறி­னார்.\n\nசமூக சேவை புரிந்த அனு­\n\nப­வங்­கள் மூலம் மக்­க­ளின் உடல்­ந­லப் பிரச்­சி­னை­க­ளுக்­குக் கார­ணம் ஆரோக்­கி­யம் தொடர்­பான அவர்­க­ளின் அறி­யா­மையே என்று உணர்ந்­தார். இந்­நி­லையை மாற்ற எண்­ணி­ய­தா­லும் மனித உட­லி­லும் நோய்­க­ளி­லும் அவர் கொண்­டி­ருந்த ஆர்­வத்­தா­லும் மருத்­து­வத் துறை­யில் பயில முடிவு செய்­தார். தொடக்­கக் கல்­லூ­ரி­யில் மருந்­தக வேதி­யி­யல் பாடம் படித்­த­து­டன் 'ஏஸ்­டார்' நிறு­வ­னத்­தில் ஆய்வு மேற்­கொள்­ளும் வாய்ப்­பு­க­ளை­யும் பெற்­றார்.\n\nசிங்­கப்­பூர் தேசிய பல்­க­லைக்­க­ழ­கத்­தில் இவர் பயின்­ற­போது, அவர் மருத்­து­வத்­தில் தேர்ச்சி அடைய படிப்பு மட்­டும் போதாது என்று உணர்ந்­தார். புரிந்­து­ணர்­வு­டன் தன் உணர்ச்­சி­க­ளைக் கட்­டுப்­ப­டுத்­திக்­கொண்­டும் நிதா­ன­மா­கச் சிந்­தித்து வலி­யில் இருக்­கும் நோயா­ளிக்கு உதவு\n\nவதும் முக்­கி­யத் திறன்­கள் என்­கி­றார் செல்வி பிரெ­மிக்கா.\n\nஇந்­தி­யா­வின் வேலூ­ரில் உள்ள கிறிஸ்­டி­யன் மருத்­து­வக் கல்­லூ­ரி­யில் ஒரு மாத­கால பயிற்­சி­யின்­போது இதை அவர் உணர்ந்­தார்.\n\n\"சிங்­கப்­பூர் சுகா­தா­ரம் மிக­வும் மேம்­பட்­டது. நோயை ஆரம்ப கட்­டத்­தில் கண்­ட­றிந்­து­வி­டு­கி­றோம். குறைந்த பரி­சோ­த­னை­கள் மூலம் பிரச்­சி­னை­யைக் கண்­ட­றி­யும் தன்மை முக்­கி­யம்,\" என்­றார்.\n\nசெல்வி பிரெ­மிக்கா தமிழ்­மொழி மீது அதிக ஆர்­வ­மும் மதிப்­பும் கொண்­ட­வர். பல இனத்­த­வர் வாழும் சிங்­கப்­பூ­ரில் தனது அடை­யா­ளத்தை தமிழ்­மொழி வலுப்­ப­டுத்­தி­ய­தாக இவர் நம்­பு­கி­றார். இவர் ராஃபிள்ஸ் பெண்­கள் பள்­ளி­யின் இந்­தி­யர் சங்­கத்­தின் தலை­வ­ரா­க­வும் ராஃபிள்ஸ் கல்வி நிலைய (தொடக்­கக் கல்­லூரி) இந்­தி­யர் சங்­கத்­தின் துணைத் தலை­வ­ரா­க­வும் சேவை­யாற்­றி­ய­தோடு, சிங்­கப்­பூர் தேசிய பல்­க­லைக்­க­ழ­கத்­தின் தமிழ்­மொ­ழிச் சங்­கத்­தின் 37வது செயற்­கு­ழு­வின் துணைத் தலை­வ­ரா­க­வும் இருந்­தார். மொழி­யைப் பாது­காத்து, வரும் தலை­மு­றை­க­ளுக்கு அதைக் கொண்டு சேர்த்து, அது மற்­ற­வர்­க­ளால் தொடர்ந்து பேசப்\n\nபடு­வ­தன் அவ­சி­யத்தை இவர் பகிர்ந்­து­கொண்­டார்.\n\n\"சிங்­கப்­பூ­ரின் உல­க­ளா­விய அடை­யா­ளத்­திற்கு மொழி­யும் கலா­சா­ர­மும் முக்­கி­யம். அதுவே நமது தனித்­து­வம்,\" என்­கி­றார் இவர். பள்ளி சார்ந்த ஒரு பாட­மாக மட்­டும் தமிழ்­மொ­ழி­யைக் கரு­தா­மல், அதை அவ­ர­வர் தங்­க­ளின் துறை\n\nகளுக்­கும் வேலை­க­ளுக்­கும் கொண்டு சென்று, தமிழ்­\n\nமொ­ழிக்கு நம் வாழ்­வில் பங்­குண்டு என்­ப­தைக் காட்ட வேண்­டும் என்­பதே இவர் சிங்­கப்­பூர் இளை­யர்­க­ளுக்கு அறி­வு­றுத்த விரும்­பு­வ­தா­கும்.", "images": [{"image_url": "https://tamilmurasu.com.sg/singapore/story20230130-123293?w=825", "alt_text": "fd04b939-8cbc-4319-bdbc-e4c4e469129a", "caption": "-"}]}
{"article_url": "https://tamilmurasu.com.sg/world/story20230130-123319", "site_title": "பேருந்து விபத்துகளில் 65 பேர் உயிரிழப்பு", "publish_date": "2023-01-30", "content": "பேருந்து விபத்துகளில் 65 பேர் உயிரிழப்பு\n\n30 Jan 2023 - 5:30 am\n\n1\n\nmins read\n\n-\n\nஇஸ்லாமாபாத்: பாகிஸ்தானில் மேம்பாலத்திலிருந்து விழுந்து பேருந்து தீப்பற்றி எரிந்ததில், 41 பேர் மாண்டுபோனதாக உள்ளூர் ஊடகச் செய்திகள் தெரிவித்தன. பலுசிஸ்தான் மாநிலத்தில் இவ்விபத்து நிகழ்ந்தது. இதற்கிடையே, தென்னமெரிக்க நாடான பெருவில் நேற்று முன்தினம் மலையிலிருந்து பேருந்து உருண்டு விழ, அதில் பயணம் செய்த 60 பேரில்\n\n24 பேர் உயிரிழந்துவிட்டனர்.", "images": [{"image_url": "https://tamilmurasu.com.sg/world/story20230130-123319?w=825", "alt_text": "bb7aa4a5-d976-4eae-a612-6e865f3b94e1", "caption": "-"}]}
{"article_url": "https://tamilmurasu.com.sg/lifestyle/story20230130-123325", "site_title": "மிச்சப்பட்ட சோற்றை தூக்கியெறிந்துவிடுங்கள்", "publish_date": "2023-01-30", "content": "மிச்சப்பட்ட சோற்றை தூக்கியெறிந்துவிடுங்கள்\n\n30 Jan 2023 - 5:30 am\n\n2\n\nmins read\n\nசோறு நம் பல­ரது உண­வின் ஒரு முக்­கிய அங்­க­மாக இருந்து வரு­கிறது. ஒரு­சி­லர் அதைக் காலை முதல் இரவு வரை சளைக்­கா­மல் சாப்­பி­டு­வ­தும் உண்டு. இருப்­பி­னும் பழைய சோற்­றைச் சாப்­பி­டு­வ­தால் உடல்­ந­ல­மில்­லா­மல் போகும் சாத்­தி­ய­மும் இருக்­கிறது. குளிர்­சா­த­னப் பெட்­டி­யில் பல நாள்­க­ளாக வைக்­கப்­பட்ட சோற்றை, சிலர் மீண்­டும் சூடேற்­றிச் சாப்­பி­டு­வர். ஆனால் அவ்­வாறு செய்­வோர் நச்­சு­ண­வுப் பாதிப்­புக்கு ஆளா­க­லாம்.\n\nவேலைக்­குச் செல்­லும் சில பெற்­றோர், தங்­க­ளின் பிள்­ளை­க­ளுக்­காக ஐந்து நாள் வரை­யி­லான சோற்றை முன்­ன­தா­கவே சமைத்­து­வி­டு­கின்­ற­னர். அவர்­க­ளின் பிள்­ளை­கள் பள்ளி முடிந்து வந்து சோற்றை 'மைக்­ரோ­வேவ்' அடுப்­பில் இட்டு சூடேற்றி எளி­தா­கச் சாப்­பி­ட­லாம் என்­பது அவர்­க­ளின் எண்­ணம்.\n\nஆனால், சமைத்து ஐந்து நாளான சோற்­றைச் சாப்­பி­டு­வ­தால் வயிற்­றுக் கோளா­று­கள் ஏற்­ப­டக்­கூ­டும்.\n\nசமைக்­கப்­ப­டாத அனைத்து அரிசி வகை­க­ளி­லும் 'பசில்­லஸ் கேரி­யஸ்' (Bacillus cereus) என்ற பாக்­டீ­ரி­யா­வின் வித்­தி­கள் (spores) இருக்­கும். வாந்தி, வயிற்­றுப் போக்கு போன்­ற­வற்றை இது ஏற்­ப­டுத்­தும் தன்மை பெற்­றது என்று நிபு­ணர்­கள் கூறு­கின்­ற­னர்.\n\nஇந்த வித்­தி­க­ளுக்கு கொதிக்­கும் நீர் மீண்­டும் உயிர்­தந்து, சோற்­றின் சூடு தணி­யும்­போது 'பாக்­டீ­ரியா'வாக மாற­லாம்.\n\nஇருப்­பி­னும் ஒரு மணி நேரத்­திற்கு மேல் சோறு அப்­ப­டியே வெளியே வைக்­கப்­பட்­டி­ருக்­கும்­போ­து­தான் அபா­யம் அதி­க­ரிக்­கும். பாக்­டீ­ரி­யா­வின் வித்­தி­கள் பன்­ம­டங்­கா­கும்.\n\nசோற்றை உடனே சாப்­பிட்­டு­விட்­டால் பிரச்­சினை இல்லை. ஆனால் பல மணி நேர­மாக வெளியே வைக்­கப்­பட்ட சோறு, குளிர்­சா­த­னப் பெட்­டி­யில் வைக்­கப்­பட்டு சில நாள்­கள் கழித்­துச் சாப்­பி­டப்­படும் சோறு ஆகி­ய­வற்­றால் உடல்­ந­லம் பாதிக்­கப்­ப­ட­லாம். சமைத்த சோற்றை ஒரு மணி நேரத்­திற்­குள் குளிர்­சா­த­னப் பெட்­டிக்­குள் வைத்­து­வி­டு­வது சிறப்பு என்று நிபு­ணர்­கள் வலி­யு­றுத்­து­கின்­ற­னர்.\n\nஅதே சம­யம், சூடான பாத்­தி­ரத்­தில் சோற்றை குளிர்­சா­த­னப் பெட்­டி­யில் வைப்­ப­தும் தவிர்க்­கப்­பட வேண்­டும். ஏனெ­னில் அத­னால் குளிர்­சா­த­னப் பெட்­டி­யில் உள்ள மற்ற உணவு வகை­க­ளின் வெப்­ப­நிலை அதி­க­ரிக்­க­லாம். அத்­து­டன் அங்கு பாக்­டீ­ரியா வளர்ச்­சி­யும் ஏற்­ப­ட­லாம்.\n\nமிச்­சப்­படும் சோற்றை சிறு பெட்­டி­களில் வைத்து அவற்­றின் வெப்­ப­நி­லை­யைத் தணிய வைத்து, குளிர்­சா­த­னப் பெட்­டி­யில் வைப்­பது பரிந்­து­ரைக்­கப்­ப­டு­கிறது. அத­னால், பகல் உண­வுக்­கும் இரவு உண­வுக்­கும் சேர்த்­துச் சோறு சமைக்­கும் பழக்­கத்­தைக் கூட மாற்­று­வ­தில் தவ­றில்லை என்று கூறப்­ப­டு­கிறது. இதற்­கி­டையே, ஒரு முறைக்கு மேல் சோற்­றைச் சூடேற்ற வேண்­டாம் என்­றும் வலி­யு­றுத்­தப்­ப­டு­கிறது.\n\nமிக முக்­கி­ய­மாக, சோற்றை பெரி­தும் விரும்பி சாப்­பி­டு­ப­வ­ராக நீங்­கள் இருந்­தா­லும் அதிக அளவு சோற்றை ஒரே சம­யத்­தில் சமைப்­ப­தைத் தவிர்க்க முயற்சி செய்­யுங்­கள்.\n\nசெய்தி: இணை­யம், படம்: பிக்­சபே", "images": []}
{"article_url": "https://tamilmurasu.com.sg/top-news/story20230130-123282", "site_title": "தோ பாயோவில் புதிய அடுக்குமாடிக் குடியிருப்பு", "publish_date": "2023-01-30", "content": "தோ பாயோவில் புதிய அடுக்குமாடிக் குடியிருப்பு\n\n30 Jan 2023 - 5:30 am\n\n3\n\nmins read\n\n-\n\nதோ பாயோ­வில் மேலும் புதிய அடுக்­கு­மாடி வீடு­கள் அமைய உள்­ளன. தோ பாயோ ரைஸ்- பிரேடல் ரைஸ் சந்­திப்­பில் உள்ள காலி இடம் வீட­மைப்­புக்­காக ஒதுக்­கப்­பட்டு உள்­ளது.\n\nநகர மறு­சீ­ர­மைப்பு ஆணை­யத்­தின் பெருந்­திட்­டத்­தில் ஜன­வரி 20ஆம் தேதி வெளி­யி­டப்­பட்ட பரிந்­து­ரை செய்யப்­பட்ட திருத்­தத்­தில், கேல்­டி­காட் எம்­ஆர்டி நிலை­யத்­தி­லி­ருந்து 200 மீட்­டர் தொலை­வில் உள்ள பகு­தி கல்வி பயன்­பாட்­டி­லி­ருந்து குடி­யி­ருப்பு பயன்­பாட்­டிற்கு மாற்­றப்பட்டு உள்­ளது.\n\nமுன்பு இங்கு ஃபர்ஸ்ட் தோ பாயோ தொடக்­கப்­பள்ளி இருந்­தது. 1960களின் பிற்­ப­கு­தி­யி­லி­ருந்து தோ பாயோ லோரோங் 1ல் செயல்­பட்ட அந்­தப் பள்ளி, பின்­னர் பள்­ளி­கள் இணைப்­பைத் தொடர்ந்து 2002 ஜன­வ­ரி­யில் தோ பாயோ லோரோங் 8க்கு இடம்­மா­றி­யது.\n\nஅந்­தப் பள்­ளிக் கட்­ட­டம் இடிக்­கப்­ப­டு­வ­தற்கு முன்பு பல்­வேறு பள்­ளி­க­ளின் இடைக்­கால இட­மாக இருந்­தது.\n\nஅந்­தப் பகு­தி­யில் அதிக அடர்த்­தி­யான குடி­யி­ருப்பு இருக்­கும் என்று ஆணையம் கூறி­யது. அரு­கில் உள்ள போக்கு­வ­ரத்து வச­தி­க­ளால் எதிர்­காலக் குடி­யி­ருப்­பா­ளர்­கள் பய­ன­டை­வார்­கள் என்று ஆணையம் சுட்­டி­யது.\n\nதிட்­ட­மி­டப்­பட்­டுள்ள குடி­யி­ருப்­பில், குடி­யி­ருப்­பா­ளர்­க­ளின் தேவை­களை நிறைவு செய்­யும் வகை­யில் சில்­லறை வர்த்­தக இடங்­கள் போன்ற வச­தி­கள் இருக்­கும் என்று நகர மறு­சீ­ர­மைப்பு ஆணை­யப் பேச்­சா­ளர் கூறி­னார். தயா­ரா­ன­தும் முழு­வி­வ­ரங்­களும் அறி­விக்­கப்­படும் என்­றார் அவர்.\n\nதோ பாயோ­வில் இருக்­கும் கல்வி நிறு­வ­னங்­கள் தற்­போதைய தேவையை பூர்த்தி செய்­யப் போது­மா­னவை என்று ஆணை­யம் குறிப்­பிட்­டது.\n\nவீட­மைப்பு வளர்ச்­சிக் கழக வீடு­களா அல்­லது கொண்­டோ­மி­னிய குடி­யி­ருப்பா என்­ப­தைப் பொறுத்து, இப்­ப­கு­தி­யில் 850 வீடு­க­ளுக்கு மேல் கட்­டப்­ப­டக்­கூ­டும் என்று சொத்து ஆய்­வா­ளர்­கள் மதிப்­பிட்­டுள்­ள­னர்.\n\nஇந்த இடம் கேல்­டி­காட் எம்­ஆர்டி நிலை­யத்­திற்கு அருகே உள்­ளது. வட்ட ரயில் பாதை, தாம்­சன்-ஈஸ்ட் கோஸ்ட் ரயில் பாதை­க­ளி­லும் வடக்கு-தெற்கு ரயில் பாதை­யின் பிரே­டல் எம்­ஆர்டி அரு­கே­யும் உள்­ளது.\n\nஇது மேம்­பாட்­டா­ளர்­க­ளை­யும் வீடு வாங்­கு­வோ­ரை­யும் ஈர்க்­கும் என்று ஈஆர்ஏ ரியா­லிட்­டி­யின் ஆய்வு, ஆலோ­ச­னைப் பிரி­வின் தலை­வர் நிக்­க­லஸ் மேக் குறிப்­பிட்­டார்.\n\nஇந்­தப் பகு­தி­யி­லி­ருந்து 2 கிலோ­மீட்­ட­ருக்­குள் சில பிர­ப­ல­மான பள்­ளி­கள் உட்­பட பல பள்­ளி­கள் உள்­ள­தால், இங்கு கட்­டப்­படும் வீடு­கள் பெற்­றோர்­க­ளி­டையே பிர­ப­ல­மா­கும் என்றார் அவர்.\n\nபொது வீட­மைப்­புக்­குப் பயன் படுத்­தப்­ப­டு­வ­தற்­குப் பதி­லாக தனி­யார் குடி­யி­ருப்பு மேம்­பாட்­டா­ள­ரி­டம் இந்த இடம் விற்­கப்­ப­டு­வ­தற்­கான அதிக வாய்ப்பு இருப்­ப­தாக திரு மேக் கூறினார்.\n\nதோ பாயோ­வில் ஏற்­கெனவே பல வீவக வீடு­கள் இருப்­ப­தைக் குறிப்­பிட்ட ஆரஞ்ச்டீ அண்ட் டையின் ஆய்வு, பகுப்­பாய்­வுத் துறை­யின் மூத்த துணைத் தலை­வர் திரு­வாட்டி கிறிஸ்­டின் சன், நக­ரத்­தில் தனி­யார் வீடு­களுக்­கான தேவை அதி­கம் என்­றார்.\n\nமுதிர்ச்­சி­ய­டைந்த, எம்­ஆர்டி நிலை­யத்­திற்கு அரு­கா­மை­யில் இடம் இருப்­ப­தால், அங்கு அத்­த­கைய வசதி பிர­ப­ல­மா­கும்.\n\nஇப்­ப­கு­தி­யில் மறு­விற்­பனை வீடு­க­ளின் விலை ஒப்­பீட்­ட­ள­வில் அதி­க­மாக இருப்­ப­தால் பொது வீட­மைப்­புக்­குப் பயன்­படுத்­தப்­பட்­டா­லும் தேவை அதி­க­மா­க­வும் இருக்­கும்.\n\nஇப்­ப­கு­தி­யில் 2022 மே மாதம் அறி­விக்­கப்­பட்ட 'பிடிஓ' வீட்டுத் திட்டமான 'கிம் கியட் ஹைட்சி'ல் 385 வீடுகளுக்கு 2,483 விண்­ணப்­ப­தா­ரர்­கள் போட்­டி­யிட்­ட­னர் என்பதை அவர் சுட்டினார்.\n\nஇப்­ப­கு­தி­யில் ஏறக்­கு­றைய 1,000 கொன்டோமினிய வீடு­கள் அல்­லது 1,300 வீவக அடுக்­கு­மாடி குடி­யி­ருப்­பு­கள் வரை கட்­­லாம் என்­பது அவ­ரது மதிப்பீடு.\n\nபரிந்­து­ரைக்­கப்­பட்­டுள்ள இந்த குடி­யி­ருப்­புப் பகு­திக்கு அருகே மற்­றொரு பிடிஓ திட்டமான 'தோ பயோ ரிட்ஜ்' 920 வீடு­க­ளு­டன் தற்­போது கட்டப்­பட்டு வரு­கிறது.\n\nஅடுத்த 10 முதல் 15 ஆண்­டு­களில் வளர்ச்­சிக்கு வழி­காட்­டும் நகர மறுசீர­மைப்பு ஆணையத்­தின் பெருந்திட்­டத்­தின் அடிப்­ப­டை­யில், தோ பாயோ மேற்­குப் பகு­தி­யில் அதி­க­மான வீடு­கள் உள்­ளன.\n\nமேலும், தோ பாயோ லிங்­கின் இரு­பு­ற­மும் நிலப்­ப­ரப்­பு­களும் வீட­மைப்­புக்­காக ஒதுக்­கப்­பட்­டுள்­ளன.", "images": [{"image_url": "https://tamilmurasu.com.sg/top-news/story20230130-123282?w=825", "alt_text": "0b7aa8e9-a164-4b43-8a35-579f0edf6ef4", "caption": "-"}]}
{"article_url": "https://tamilmurasu.com.sg/singapore/story20230130-123288", "site_title": "64,000 புதிய நிறுவனங்கள்; 50,000 நிறுவனங்கள் மூடல்", "publish_date": "2023-01-30", "content": "64,000 புதிய நிறுவனங்கள்; 50,000 நிறுவனங்கள் மூடல்\n\n30 Jan 2023 - 5:30 am\n\n3\n\nmins read\n\n-\n\nபுதிய நிறுவனங்களின் எண்ணிக்கை 2015 முதல் 2022 வரை சீராக இருந்து வருகிறது\n\nசிங்­கப்­பூ­ரில் புதி­தாக நிறு­வப்­படும் நிறு­வ­னங்­க­ளின் எண்­ணிக்கை 2015 முதல் சென்ற ஆண்டு வரை சீராக இருந்து வந்துள்ளது.\n\nஇருந்­தா­லும் 2017 முதல் மூடப்­படும் நிறு­வ­னங்­க­ளின் எண்­ணிக்கை அதி­க­ரித்து இருக்­கிறது. 'சிங்ஸ்­டாட்' என்ற இணை­யத்­த­ளம் மூலம் இந்த நில­வ­ரம் தெரி­ய­வ­ரு­கிறது.\n\nஅதன்­படி 2015 முதல் 2022 வரை ஒவ்­வோர் ஆண்­டும் தொடங்­கப்­பட்ட புதிய நிறு­வ­னங்­க­ளின் எண்­ணிக்கை 61,000க்கும் 65,000க்கும் இடைப்­பட்­ட­தாக இருந்து வரு­கிறது. சென்ற ஆண்­டில் புதி­தாக 64,304 நிறு­வ­னங்­கள் உத­ய­மா­யின.\n\nஅதே­வே­ளை­யில், சென்ற ஆண்­டில் 50,423 நிறு­வ­னங்­கள் மூடப்­பட்­டன. இந்த எண்­ணிக்கை 2016ஆம் ஆண்­டுக்­குப் பிறகு ஆக அதி­க­மா­ன­தா­கும். 2016ல் 62,000 நிறு­வ­னங்­கள் மூடப்­பட்­டன.\n\nபுதி­தாகத் தொடங்­கப்­பட்ட நிறு­வ­னங்­கள் நிதித்­து­றை­யில்­தான் அதி­கம். சென்ற ஆண்டில் இந்த எண்­ணிக்கை 150 விழுக்­காடு அதி­க­ரித்­தது. அந்­தத் துறை­யில் மொத்­தம் 8,307 நிறு­வ­னங்­கள் உத­ய­மா­யின. 3,380 நிறு­வ­னங்­கள் மூடப்­பட்­டன.\n\nஇதில் தக­வல், தொடர்பு தொழில்­துறை இரண்­டாம் இடத்தை வகிக்­கிறது. இந்­தத் துறை­யில் இணைய வர்த்­தக நிறு­வ­னங்­கள், தொலை­தூர கணினி செயல்­பாட்டு நிறு­வ­னங்­கள், மென்­பொ­ருள் உரு­வாக்க நிறு­வனங்­கள் ஆகி­யவை அடங்­கும்.\n\nஇந்­தத் துறை­யில் சென்ற ஆண்­டில் உத­ய­மான புதிய நிறு­வ­னங்­க­ளின் எண்­ணிக்கை 70 விழுக்­காடு அதி­க­ரித்­தது. 9,056 நிறு­வ­னங்­கள் உத­ய­மா­யின. 5,272 நிறு­வ­னங்­கள் மூடப்­பட்­டன.\n\n\"சிங்­கப்­பூ­ரில் நிறு­வங்­க­ளைத் தொடங்கி நடத்­து­வ­தற்­கான சூழ்நிலை சாத­க­மாக இருக்­கிறது. செலவு அதி­கம் என்­றாலும் சிங்­கப்­பூ­ரில் ஆற்­றல் வளம் இருக்­கிறது.\n\n\"நிலை­யான, உகந்த சூழல் நில­வு­கிறது. இதன் கார­ண­மா­கவே நிறு­வ­னங்­கள் இங்கு அதி­கம் உத­ய­மா­கின்­றன,\" என்று சிஎம்­ஐபி நிறு­வ­னத்­தின் பொரு­ளியல் வல்­லு­நர் சாங் செங் வுன் கூறினார்.\n\n\"அதே­வே­ளை­யில், நிறு­வனங்­கள் மூடப்­ப­டு­வது என்­பது தொழில்­து­றை­யில் மாறி மாறி இடம்­பெ­றும் இயற்­கை­யான ஒன்று­தான். சில நிறு­வ­னங்­கள் போட்­டி­போட முடி­யா­மல் போய்­விடும்,\" என்றார் அவர்.\n\n\"வருங்­கா­லத்­தில் மின்­னிலக்கத் துறை­யில் அதிக வாய்ப்பு­கள் இருக்­கும். அதே­வேளை­யில் அதிக போட்­டி­யும் இருக்­கும். அந்­தப் போட்டி நல்லது­தான். பொருத்­த­மான நிறு­வ­னங்­கள் தொடர்ந்து நிலை­பெ­றும்.\n\n\"நிறு­வ­னங்­களை நிறு­வு­வோரிடம் தெள்­ளத்­தெ­ளி­வான திட்­டம் இல்லை என்­றால் பிரச்சினை­தான்,\" என்று திரு சாங் கருத்­துரைத்­தார்.\n\nபுதிய நிறு­வ­னங்­க­ளின் எண்­ணிக்கை அதி­க­ரிப்­பது பற்றி கருத்துக் கூறிய ஓசி­பிசி வங்­கி­யின் தலை­மைப் பொரு­ளி­யல் வல்­லு­நர் செலினா லிங், கொவிட் தொற்று தலை­வி­ரித்­தா­டிய ஆண்டில் ஊழி­யர்­கள் பல­ரும் சொந்­த­மாக சிறு­சிறு தொழில்­களைத் தொடங்கி சுய­மா­கவே வேலை தேடிக்­கொண்­டார்­கள் என்று கூறி­னார்.\n\nபொரு­ளி­யல் மேலும் தன் கதவு­க­ளைத் திறக்­கை­யில் இந்த ஆண்­டில் இந்த எண்­ணிக்கை நிலைப்­படும் வாய்ப்­பும் இருக்­கிறது என்று அவர் குறிப்­பிட்­டார்.\n\n\"குறிப்­பாக சீனா­வி­லும் உள்­ளூ­ரி­லும் காலப்­போக்­கில் பொரு­ளி­யல் மேலும் திறந்­து­வி­டப்­படும்­போது புதிய நிறு­வ­னங்­கள் உத­ய­மா­வ­தும் செயல்­படும் நிறு­வ­னங்­கள் மூடப்­ப­டு­வ­தும் இந்த ஆண்­டில் நிலைப்­படும்.\n\n\"நிதித்­து­றை­யும் தக­வல் தொடர்பு துறை­யும் இந்த ஆண்டில் மீள்தி­ற­னு­டன் திகழக்­கூ­டிய வாய்ப்பு இருக்கிறது,\" என்று அவர் தெரி­வித்­தார்.\n\nபரந்த பொரு­ளி­யல் சூழ­லைப் பார்க்­கும்­போது நில­வ­ரம் சாத­க­மா­ன­தாக இல்லை. பண­வீக்க நெருக்­க­டி­களும் இருக்­கின்­றன.\n\nஆகை­யால், தொழில்­துறை நில­வ­ரங்­கள் அப்­ப­டி­யும் இப்­ப­டி­யு­மா­கத்­தான் இருக்­கும். ஒவ்­வொரு துறை­யும் வேறு­பட்டு இருக்­கும் என்றார் திரு­வாட்டி லிங்.", "images": [{"image_url": "https://tamilmurasu.com.sg/singapore/story20230130-123288?w=825", "alt_text": "722b8a59-068b-40ad-b4f6-1197cde0fa64", "caption": "-"}]}
{"article_url": "https://tamilmurasu.com.sg/singapore/story20230130-123295", "site_title": "முன்­னேற்­றம் காண 'செய்­வன திருந்­தச் செய்'", "publish_date": "2023-01-30", "content": "முன்­னேற்­றம் காண 'செய்­வன திருந்­தச் செய்'\n\n30 Jan 2023 - 5:30 am\n\n2\n\nmins read\n\n-\n\nகட்­டுரை, கவிதை, சிறு­கதை, நாட­கம் என கால்­ப­தித்­து­வ­ரும் ஓர் இளம் படைப்­பா­ளர் செல்வி அஷ்­வினி செல்­வ­ராஜ்.\n\nராஃபிள்ஸ் பெண்­கள் பள்­ளி­யில் சேர்­வ­தைத் தனது கன­வா­கக் கொண்­டி­ருந்த அஷ்­வினி, தன் கடின உழைப்­பா­லும் படிப்­பில் இருந்த ஆர்­வத்­தா­லும் அக்­க­னவை நிறை­வேற்­றி­னார்.\n\nகல்­வி­யில் சிறந்து விளங்கி, தமி­ழில் சிறந்த மதிப்­பெண்\n\nகளைப் பெற்­ற­தற்­காக ஆண்­டு­தோ­றும் விரு­து­கள் பெற்­றார். இந்­திய இசைக்­கு­ழு­வில் சேர்ந்து வீணையை மீட்­டி­னார். இணைப்­பாட வகுப்­பின் துணைத் தலை­வ­ரா­கப் பணி­யாற்­றிய அனு­ப­வம் இவ­ரது தலை­மைத்­து­வத் திறன்­களை மேம்­ப­டுத்த துணை­பு­ரிந்­தன. வச­தி­கு­றைந்த குழந்தை\n\nகளுக்கு உதவி புரி­வ­தற்­கான புத்­தக நன்­கொ­டைத் திட்­டத்­தி­லி­ருந்து இணைப்­பாட நட­வ­டிக்­கைக்­காக கச்­சே­ரியை நடத்துவது­ வரை, வாழ்க்­கைக்­குத் தேவை­யான திறன்­க­ளை­யும் பண்­பு­க­ளை­யும் வளர்க்க தன் பள்ளி உத­வி­யது என்­\n\nகி­றார் அஷ்­வினி.\n\nசிறு வய­தி­லி­ருந்தே தமிழ் மீது அதீத ஆர்­வம் கொண்ட இவர், தொடக்­கப்­பள்­ளி­யில் பல போட்­டி­களில் பங்­கேற்று வெற்றி கண்­டார். உயர்­நி­லைப் பள்­ளி­யில் சேர்ந்த பிறகு, தமிழ் மீது இவர் கொண்­டுள்ள பற்றை உணர்ந்த பள்ளி, இவ­ரது தமிழை மேம்­ப­டுத்த பல வாய்ப்­பு­களை வழங்­கி­யது. மேலும், உம­றுப்­பு­ல­வர் தமிழ் மொழி நிலை­யம் நடத்­தும் தேசிய தமிழ்­மொழி விருப்­பப் பாடத்­திட்­டத்­தில் இணைந்து தனது தமி­ழார்­வத்தை மேன்­மே­லும் வளர்த்­துக்­கொண்­டார். 2014ஆம் ஆண்டு முதல் இவர் தமி­ழில் சிறு­க­தை­கள், கவி­தை­கள், கட்­டு­ரை­கள், நாட­கங்­கள் ஆகி­ய­வற்றை எழுதி வரு­கி­றார். இவ­ரு­டைய சிறு­க­தை­கள் 'அக்­க­ரைப் பச்சை' போன்ற சிங்­கப்­பூர் பொன்\n\n­வி­ழாவை ஒட்­டிய நூல்­களில் இடம்­பெற்­றுள்­ளன. தமி­ழு­டன் ஆங்­கி­லத்­தி­லும் திறன் வாய்ந்த இவர், 2015ஆம் ஆண்டு இரு மொழித் திற­னுக்­கான பிர­த­மர் புத்­த­கப் பரி­சைப் பெற்­றார்.\n\nதமிழ் முரசு நாளி­த­ழில் பணி­யாற்றி, 2018ல் கட்­டுரை எழு­து­வ­தற்­கான சிறப்பு விரு­தைத் தட்­டிச் சென்­றார். 'ஆசி­யான் இந்­தியா பிர­வசி பார­திய திவாஸ்' மாநாட்­டின் இளை­யர்­க­ளுக்­கான கவி­தைப் போட்­டி­யில் இவர் எழு­திய கவிதை முதற்பரிசை வென்­றது. வளர்­த­மிழ் இயக்­கத்­தில் செயற்­குழு உறுப்­பி­ன­ராக இருக்­கும் செல்வி அஷ்­வினி, 'ஒரு­வன்' மற்­றும் 'ஆறு­வது சினம்' ஆகிய புகழ்­பெற்ற வசந்­தம் நாட­கங்­க­ளுக்­கும் மேடை நாட­கங்­கள் இரண்­டுக்­கும் வச­னம் எழு­தி­யுள்­ளார்.\n\nதொண்­டூ­ழி­யத்­தி­லும் இவர் ஈடு­பட்­டுள்­ளார். 2019ஆம் ஆண்­டில் நன்­யாங் தொழில்­நுட்­பப் பல்­க­லைக்­க­ழ­கத்­தின் முன்­னாள் தமிழ் மாண­வர் சங்­கத்­து­டன் மியன்­மா­ருக்­குச் சென்று அங்­குள்ள தமிழ்ப் பள்ளி மாண­வர்­க­ளுக்கு உத­வி­னார்.\n\n'செய்­வன திருந்­தச் செய்'. இதுவே தனது முன்­னேற்­றத்­திற்­கான தாரக மந்­தி­ரம் என்று கூறு­கி­றார் இவர்.\n\n\"மன­உ­ளைச்­சலை ஏற்­ப­டுத்­தக்­கூ­டிய, சமா­ளிக்­க­மு­டி­யாத ஒரு சூழ்­நிலை உரு­வா­னா­லும் வேலை என்று வந்­தால் முழு­மூச்­சாக ஈடு­ப­டு­வேன். என்­னு­டைய ஒவ்­வொரு படைப்­பும் சிறந்த படைப்­பாக இருக்க முயற்சி செய்­வேன்,\" என்­கி­றார் செல்வி அஷ்­வினி. தம்­மால் முடி­யுமா என்­ப­தைப் பற்றி சிந்­திப்­ப­தை­விட, ஒரு செயலை எவ்­வாறு வெற்­றி­க­ர­மாக முடிக்­க­லாம் என்று திட்­ட­மி­டு­வ­தைப் பழக்­கப்­ப­டுத்­திக்­கொண்­ட­தா­க­வும் இவர் கூறு­கி­றார்.", "images": [{"image_url": "https://tamilmurasu.com.sg/singapore/story20230130-123295?w=825", "alt_text": "f4aa7ce1-e832-40d4-a3bf-83cfe76f6412", "caption": "-"}]}
{"article_url": "https://tamilmurasu.com.sg/singapore/story20230130-123294", "site_title": "சரி­யான நேர ஒதுக்­கீடு அவ­சி­யம்", "publish_date": "2023-01-30", "content": "சரி­யான நேர ஒதுக்­கீடு அவ­சி­யம்\n\n30 Jan 2023 - 5:30 am\n\n2\n\nmins read\n\n-\n\nதேசிய அள­வி­லும் உலக அரங்­கி­லும் 'ஸ்கு­வாஷ்' விளை­யாட்­டில் பெயர் பதித்து வரும் வீராங்­கனை ஸ்நேஹா சிவக்­கு­மார். ராஃபிள்ஸ் பெண்­கள் பள்­ளி­யில் தான் பயின்ற நாள்­க­ளைப் பற்றி கேட்­ட­போது மிக­வும் ஆர்­வத்­து­டன் தன் அனு­ப­வத்தை எங்­க­ளோடு பகிர்ந்து­கொண்­டார் இவர்.\n\n\"இந்­தப் பள்ளி எனது ஒட்­டு­மொத்த திற­னை­யும் வளர்த்­தது. எங்­கள் ஆர்­வம் எதில் உள்­ளது என்­பதை அடை­யா­ளம் கண்டு அதில் தொடர்­வ­தற்­குப் பல்­வேறு பாடங்­க­ளின் மூலம் வாய்ப்­பு­கள் கிடைக்க உத­வி­யது,\" என்­கி­றார் இவர்.\n\nபள்­ளிக்கு வெளியே இடம்­பெற்ற 'ஸ்கு­வாஷ்' போட்­டி­களில் பங்­கேற்­ற­தால் பல வகுப்­பு­க­ளுக்­குச் செல்ல முடி­யா­மல் போன­போ­தும் அனை­வ­ரது ஆத­ர­வும் இவர் படிப்­பில் சிறந்து விளங்க உத­வி­ய­தாக இவர் குறிப்­பிட்­டார்.\n\nதமிழ்­மொழி வகுப்­பு­கள் எப்­போ­தும் சிந்­த­னை­யைத் தூண்­டும் வகை­யி­லும் நகைச்­சுவை கலந்­தும் இருந்­த­தாக இவர் நினை­வு­கூ­ருகி­றார்.\n\nசிறு வய­தி­லி­ருந்தே ஸ்கு­வாஷ் விளை­யாட்­டில் ஆர்­வம் கொண்­டி­ருந்த ஸ்நேஹா, ராஃபிள்ஸ் பெண்­கள் பள்ளி தனது திற­மையை அங்­கீ­க­ரித்­துப் தனக்கு நிரம்­பிய ஆத­ர­வ­ளித்­த­தா­கக் கூறு­கி­றார். தேர்­வில் சிறந்து விளங்க வேண்­டும் என்­ப­தற்­காக தான் தவ­ற­விட்ட பாடத்தை வெவ்­வேறு வழி­களில் கற்­பிக்க உத­வி­யது, பள்­ளிச்­சூ­ழல். அத்­து­டன் பள்­ளி­யின் 'ஸ்கு­வாஷ்' குழு­வும் மிக வலு­வாக இருந்­தது. இத­னால் போட்­டி­களில் ஸ்நேஹா வெற்­றி­பெற முடிந்­த­தா­கக் கூறு­கி­றார். பள்ளி வலி­யு­றுத்­தும் விழு­மி­யங்­க­ளின்­படி, மக்­கள் நலனை முன்­னி­லைப்­ப­டுத்­து­வ­தும் ஆர்­வத்­து­டன் செயல்­ப­டு­வ­தி­லும் ஊக்­கம் அளிக்­கப்­ப­டு­கின்­றன.\n\nஅத்­து­டன் அந்த விழு­மி­யங்­கள், தொழில்­முறை மற்­றும் கொள்கை ரீதி­யா­னவை. இத­னால் சமூ­கத் திறன்­க­ளைப் பெறு­தல், நேரத்தை சரி­யாக ஒதுக்­கீடு செய்­வது எப்­படி போன்­றவை மேம்­படும் என்­பதை இவர் உணர்ந்­தார்.\n\nபுதிய அனு­ப­வங்­களில் ஈடு­ப­ட­வும் புதி­ய­ன­வற்­றில் தன் ஆர்­வத்தை வளர்த்­துக்­கொள்­ள­வும் தொழில் ரீதி­யாக என்ன செய்ய வேண்­டும் என்­ப­தைக் கண்­ட­றி­ய­வும் பள்­ளிக் காலம் இவ­ருக்கு உத­வி­யது. மேலும், திறந்த மனத்­து­டன் எதை­யும் அணுக வேண்­டும் என்­ப­தை­யும் கற்­றுக்கொண்­ட­தாக இவர் தெரி­விக்­கி­றார்.\n\nவிளை­யாட்­டு­கள் தொடர்­பில் உப­கா­ரச் சம்­ப­ளம், விளை­யாட்­டில் பதக்­கங்­க­ளை­யும் பெற்­றுள்ள ஸ்நேஹா, தனது ஏழா­வது வய­தி­லி­ருந்தே ஸ்கு­வா­ஷில் ஆர்­வம் கொண்­டி­ருந்­த­தால் தன் பள்ளி வாழ்க்­கை­யை­யும் விளை­யாட்டு வாழ்க்­கை­யை­யும் சம­நி­லை­யில் வைத்­துப் பார்த்­தார். ஒரு­வர் அதி­கம் மன­வு­ளைச்­சல் கொள்­ளும் அள­விற்­குச் செயல்­ப­டு­வ­தைத் தவிர்க்­க­வேண்­டும் என்­றும் பிற­ரி­டம் உதவி கேட்­கத் தயங்­கக்­கூ­டாது என்­றும் சொல்­கி­றார் இவர்.\n\n\"வென்­றா­லும் தோற்­றா­லும் சிறந்த விளை­யாட்­டா­ளரே வெற்றி­பெ­று­வார். விளை­யாட்­டுத் தளத்­தில் கடி­ன­மாக முயற்சி செய்­வது முக்­கி­யம். நமக்கு எதிரே விளை­யா­டும் விளை­யாட்­டா­ளர்­களை மனி­தர்­க­ளாக மதிக்க வேண்­டும். விளை­யா­டும்­போது நேர்­மை­யு­டன் விளை­யாட வேண்­டும்,\" என விளையாட்டுப் போட்­டி­களில் இருக்கவேண்­டிய மனப்­பான்­மையை விளக்­கிக் கூறு­கி­றார் ஸ்நேஹா.", "images": [{"image_url": "https://tamilmurasu.com.sg/singapore/story20230130-123294?w=825", "alt_text": "29dfb48b-5479-4ab3-8261-7bbc40e6f43a", "caption": "-"}]}
{"article_url": "https://tamilmurasu.com.sg/world/story20230130-123323", "site_title": "விளையாட்டுத் துளிகள்", "publish_date": "2023-01-30", "content": "விளையாட்டுத் துளிகள்\n\n30 Jan 2023 - 5:30 am\n\n2\n\nmins read\n\n-\n\nஐந்தாம் சுற்றில் யுனைடெட், ஸ்பர்ஸ்\n\nலண்டன்: எஃப்ஏ கிண்ணக் காற்பந்து நான்காம் சுற்று ஆட்டமொன்றில் பிரேசிலின் கேசமிரோ இரு கோல்களைப் புகுத்த, மான்செஸ்டர் யுனைடெட் குழுவிடம் 3-1 என்ற கோல் கணக்கில் இரண்டாம் நிலைக் குழுவான ரெடிங் வீழ்ந்தது. இன்னொரு பிரேசில் வீரரான ஃபிரெட், யுனைடெட் குழுவின் இன்னொரு கோலைப் போட்டார். இந்த ஆட்டத்தின் முற்பாதியில் பிரிட்டிஷ் வீரர் மார்க்கஸ் ரேஷ்ஃபர்ட் எதிரணியின் வலைக்குள் பந்தை உதைத்த போதும் காணொளி உதவி நடுவர் துணையுடன் 'அது கோலில்லை' என அறிவிக்கப்பட்டது. இல்லையேல், யுனைடெட் சார்பில் தொடர்ந்து பத்து ஆட்டங்களில் கோல் அடித்த முதல் வீரர் எனும் பெருமைக்குரியவராகி இருப்பார் ரேஷ்ஃபர்ட். இன்னோர் ஆட்டத்தில் தென்கொரியாவின் சோன் ஹியூங் மின் இரண்டு கோலடிக்க, டோட்டன்ஹம் ஹாட்ஸ்பர் 3-0 என்ற கணக்கில் பிரெஸ்டன் நார்த் எண்ட் குழுவை வென்றது.\n\nஅதிக கிராண்ட் ஸ்லாம் பட்டம்: நடாலுடன் இணைந்த ஜோக்கோவிச்\n\nமெல்பர்ன்: ஆஸ்திரேலியப் பொது விருதுப் போட்டியில் பட்டம் வென்றதன்மூலம் ஆண்கள் ஒற்றையர் பிரிவில் அதிக கிராண்ட் ஸ்லாம் பட்டம் வென்றோரில் ஸ்பெயினின் ரஃபாயல் நடாலுடன் முதலிடத்தைப் பகிர்ந்துகொண்டார் செர்பிய டென்னிஸ் வீரர் நோவாக் ஜோக்கோவிச். இருவரும் தலா 22 கிராண்ட் ஸ்லாம் பட்டங்களை வென்றுள்ளனர். நேற்று நடந்த இறுதிப் போட்டியில் ஜோக்கோவிச் 6-3, 7-6, 7-6 என்ற செட் கணக்கில் கிரேக்க வீரர் ஸ்டெஃபானோஸ் சிட்சிபாசை வீழ்த்தினார். இதனிடையே, ரஷ்ய அதிபர் விளாடிமிர் புட்டின் படத்துடன் கூடிய ரஷ்யக் கொடியுடன் காட்சி தந்து, சர்ச்சையில் சிக்கிய ஜோக்கோவிச்சின் தந்தை சர்ஜன் ஜோக்கோவிச், இறுதிப் போட்டியில் தம் மகனின் ஆட்டத்தை நேரில் காண அரங்கிற்கு வரவில்லை என்பது குறிப்பிடத்தக்கது.", "images": [{"image_url": "https://tamilmurasu.com.sg/world/story20230130-123323?w=825", "alt_text": "7b5758fa-6d8f-41a5-84a9-08529456917b", "caption": "-"}]}
{"article_url": "https://tamilmurasu.com.sg/india/story20230130-123315", "site_title": "'பழங்குடியினர் பத்ம விருதுகள் பெற்றதில் நாட்டுக்குப் பெருமை'", "publish_date": "2023-01-30", "content": "'பழங்குடியினர் பத்ம விருதுகள் பெற்றதில் நாட்டுக்குப் பெருமை'\n\n30 Jan 2023 - 5:30 am\n\n1\n\nmins read\n\n-\n\nபுது­டெல்லி: பழங்­கு­டி­யி­னர் வாழ்க்கை, நகர வாழ்க்­கை­யில் இருந்து வேறு­பட்­டது என்­றும் அதற்­கென்று சொந்த சவால்­களைக் கொண்­டுள்­ளது என்­றும் பிர­த­மர் மோடி தெரி­வித்­துள்­ளார்.\n\nநேற்று வானொலி மூலம் நாட்டு மக்­க­ளி­டையே உரை­யாற்­றிய அவர், பழங்­குடி சமூ­கத்­தினரும் அவர்களுடன் தொடர்­பில் உள்­ள­வர்­களும் அதிக அள­வில் பத்ம விரு­து­க­ளைப் பெற்­றது நாட்டுக்குப் பெருமை தரக்­கூ­டிய விஷ­யம் என்றார் பிரதமர்.\n\n\"ஒடி­சா­வில், சிறு­தா­னிய இயக்­கத்­தின் ஒரு பகு­தி­யாக சுந்­தர்­கார் என்ற பழங்­குடி மாவட்­டத்­தின் மக­ளிர் சுய உதவி குழு ஒன்று பிஸ்­கட்­டு­கள், கேக்­கு­கள், உண்­ப­தற்­கான பிற பொருள்­களை சிறு­தா­னி­யங்­களில் இருந்து உரு­வாக்கி வரு­கின்­ற­னர்,\" என்­றார் பிர­த­மர் மோடி. ஏறத்­தாழ 1,500 பெண்­கள் இந்­தப் பணி­யில் ஈடு­பட்டு உள்­ள­தா­க­அப்­பெண்­க­ளின் வரு­வாய் அதி­க­ரித்துள்­ளது என்­றும் பிர­த­மர் கூறினார்.\n\n\"தமி­ழ­கத்­தின் உத்­தி­ர­மே­ரூ­ரில் உள்ள கல்­வெட்­டு­கள் உல­கம் முழு­வ­தை­யும் வியக்க வைத்­துள்­ள­து. 1,200 ஆண்­டு­க­ளுக்கு முந்­தைய அக்­கல்­வெட்­டு­களில் அர­சி­ய­ல­மைப்பு பற்றி குறிப்­பி­டப்­பட்­டுள்­ளது. கிராம சபை­களை எப்­படி நடத்த வேண்­டும் என்­றும் அதில் உறுப்­பி­னர்­கள் தேர்ந்து எடுக்­கும் செயல்­முறை எப்­படி இருக்க வேண்­டும் என்­றும் அக்­கல்­வெட்டு­களில் விளக்­கப்­பட்­டுள்­ளது,\" என்­றார் பிரதமர் மோடி.", "images": [{"image_url": "https://tamilmurasu.com.sg/india/story20230130-123315?w=825", "alt_text": "d64a688e-ff4b-474a-aef8-bce74a7d92c8", "caption": "-"}]}
{"article_url": "https://tamilmurasu.com.sg/india/story20230130-123312", "site_title": "காஷ்மீர்: நடைப்பயணத்தில் ராகுலுடன் இணைந்த பிரியங்கா", "publish_date": "2023-01-30", "content": "காஷ்மீர்: நடைப்பயணத்தில் ராகுலுடன் இணைந்த பிரியங்கா\n\n30 Jan 2023 - 5:30 am\n\n1\n\nmins read\n\n-\n\nஸ்ரீநகர்: காங்கிரஸ் முன்னாள் தலைவர் ராகுல் காந்தியின் நடைப்பயணம் காஷ்மீரைச் சென்றடைந்துள்ளது.\n\nஇந்நிலையில் ராகுலுடன் அவரது சகோதரி பிரியங்கா இணைந்துள்ளார்.\n\nகாஷ்மீர் நிர்வாகம் ராகுலுக்கு உரிய பாதுகாப்பு வழங்கவில்லை என காங்கிரஸ் கட்சி குற்றம்சாட்டி உள்ளது.\n\nஇந்நிலையில், நேற்று நடைப்பயணத்தின்போது ராகுல், பிரியங்காவுக்கு பலத்த வரவேற்பு கிடைத்தது. ஆயிரக்கணக்கான மக்கள் நடைப்பயணத்தில் பங்கேற்றதாக ஊடகத் தகவல்கள் தெரிவிக்கின்றன.", "images": [{"image_url": "https://tamilmurasu.com.sg/india/story20230130-123312?w=825", "alt_text": "9d6e61ae-df1c-4724-9cfa-4590db60b9d5", "caption": "-"}]}
{"article_url": "https://tamilmurasu.com.sg/singapore/story20230130-123292", "site_title": "கனவை நன­வாக்­கிய பள்­ளியை மற­வோம்", "publish_date": "2023-01-30", "content": "கனவை நன­வாக்­கிய பள்­ளியை மற­வோம்\n\n30 Jan 2023 - 5:30 am\n\n1\n\nmins read\n\n-\n\nஒரு செய்­தி­யா­ள­ரது பொறுப்­பு­க­ளை­யும் அவ­ரின் குண­வி­யல்­பு\n\n­க­ளை­யும் பற்றி தமிழ் முரசு கடந்­தாண்டு நடத்­திய பயி­ல­ரங்­கில் கலந்­து­கொண்ட பங்­கேற்­பா­ளர்­கள் அறிந்­து­கொண்­ட­னர். அதை­­அடுத்து, கற்­றுக்­கொண்ட உத்­தி­க­ளைக் கொண்டு தங்­கள் பள்­ளி­யின் முன்­னாள் மாண­வர்­க­ளு­டன் நேர்­கா­ணல் நடத்தி கட்­டு­ரை­கள் படைத்­துள்­ள­னர். இவ்­வா­ரம் ராஃபிள்ஸ் பெண்­கள் பள்­ளி­யின் படைப்­பு­கள் இடம்­பெ­று­கின்­றன.", "images": [{"image_url": "https://tamilmurasu.com.sg/singapore/story20230130-123292?w=825", "alt_text": "cedab3b6-9c07-4fc9-88b7-2ca84992f76d", "caption": "-"}]}
{"article_url": "https://tamilmurasu.com.sg/lifestyle/story20230130-123326", "site_title": "சமூக ஊடகங்களில் பிள்ளையைப் பற்றி பகிர்ந்துகொள்வது...", "publish_date": "2023-01-30", "content": "சமூக ஊடகங்களில் பிள்ளையைப் பற்றி பகிர்ந்துகொள்வது...\n\n30 Jan 2023 - 5:30 am\n\n2\n\nmins read\n\n-\n\nபெற்­றோர் தங்­க­ளின் பிள்­ளை­கள் அடை­யும் மைல் கல்­க­ளைப் பதி­வு­செய்­யும் பழக்­கம் இன்­றைய தொழில்­நுட்ப யுகத்­தில் பர­வ­லா­கவே உள்­ளது.\n\n\"இன்று என் மகள் தன் 'ஓ' நிலை முடி­வு­க­ளைப் பெற்­றுக்­கொள்­கி­றார்,\" என்று அண்­மை­யில் உள்­ளூர் பிர­ப­லம் ஒரு­வர் தம் மக­ளு­டன் ஏற்­பட்ட அனு­ப­வத்­தைச் சமூக ஊட­கங்­களில் பகிர்ந்­து­கொண்­டார். ஆனால், தன் தேர்வு முடி­வு­கள் ஏமாற்­ற­மாக இருந்­த­தால் அந்த மகள் கண்­ணீர் விட்­டார். அதை­யும் அந்­தத் தாயார் பதி­வு­செய்து, \"முடிவை யாரா­லும் மாற்ற முடி­யாது. ஆனால் நம் செயல்­பா­டு­களை எண்­ணிப் பார்த்து அடுத்த முறை மேலும் சிறப்­பா­கச் செய்­ய­லாம்,\" என்று ஆறு­தல் அளித்­தார்.\n\nஇந்­தக் காணொளி 'டிக்­டாக்' தளத்­தில் மிகப் பர­வ­லா­கப் பகி­ரப்­பட்­டது. மக­ளுக்கு ஆறு­தல் கூறிய கூட்­டத்­தைக் காட்­டி­லும், மன­மு­டைந்து போயி­ருந்த அந்த மக­ளைக் காணொ­ளிப் பதி­வு­செய்த அந்த தாயாரை இணை­ய­வா­சி­கள் வெகு­வா­கச் சாடி­னர்.\n\nபெற்­றோர் என்ற நிலை­யில் நாம் நம் பிள்­ளை­க­ளைப் பற்றி சமூக ஊடக நண்­பர்­க­ளு­டன் பகிர்ந்­து­கொள்­ளும் அதே­வே­ளை­யில் அள­வுக்கு அதி­க­மான தக­வல்­களை நம்மை அறி­யா­ம­லேயே நம் பிள்­ளை­க­ளைப் பற்றி கசி­ய­வி­டு­கி­றோமா என்ற ஒரு சூழ்­நிலை நில­வி­வ­ரு­கிறது.\n\nசமூக ஊட­கங்­களில் இனி­மை­யான நினை­வு­க­ளைப் பதி­வு­செய்­வ­தில் தவ­றில்லை என்று இக்­கா­லப் பெற்­றோர் எண்ணி இருக்க, பிள்­ளை­க­ளுக்கு இது ஆபத்தை ஏற்­ப­டுத்­தக்­கூ­டும் என்­கின்­ற­னர் நிபு­ணர்­கள்.\n\nஇணைய அச்­சு­றுத்­தல், தொந்­த­ரவு அளித்­தல், அடை­யா­ளத் திருட்டு போன்ற குற்­றங்­கள் நேர்­வ­தற்கு இது வழி­வி­ட­லாம்.\n\nஇவ்­வாறு அள­வுக்கு அதி­க­மா­கப் பெற்­றோர் தங்­கள் பிள்­ளை­க­ளைப் பற்றி பகிர்ந்­து­கொள்­ளும் போக்­கால் 2030ஆம் ஆண்­டுக்­குள் மூவ­ரில் இரு இளை­யர்­கள் அடை­யாள மோச­டிக்கு ஆளா­க­லாம் என்று 2018ல் 'பார்­கி­லேஸ் பேங்க்' முன்­னு­ரைத்­தது.\n\nபிள்­ளை­கள் கிடு­கி­டு­வென வளர்ந்­து­வி­டு­வ­தால் நினை­வ­லை­க­ளைப் பதி­வு­செய்­வ­தற்கு இத்­த­கைய சமூக ஊட­கத் தளங்­கள் உத­வு­வ­தா­கச் சிலர் கூறி­னா­லும், மிக­வும் முக்­கி­ய­மான தக­வல்­கள் அந்­தப் பதி­வு­களில் வெளி­யி­டப்­பட்­டால் அறி­மு­க­மில்­லா­த­வர்­கள்­கூட அந்­தத் தக­வல்­க­ளைத் தவ­றான முறை­யில் பயன்­ப­டுத்­த­லாம்.\n\n'இதை நான் எதற்­காக பதிவு செய்­கி­றேன்?' என்ற கேள்­வியை முத­லில் பெற்­றோர் கேட்­டுக்­கொள்ள வேண்­டும். பல­ரும் பார்த்து ஒரு 'லைக்' போட வேண்­டும் என்­ப­தற்­காக மட்­டுமே அந்­தப் பதிவு என்­றால், அப்­ப­தி­வால் ஏற்­ப­டக்­கூ­டிய விளை­வு­க­ளைப் பெற்­றோ­ரும் பிள்­ளை­களும் சந்­திக்­கத் தயாரா என்­பதை நினைத்­துப் பார்க்க வேண்­டும் என்­கின்­ற­னர் நிபு­ணர்­கள்.\n\nபிள்ளை பள்­ளிக்­குச் செல்­லும் முதல் நாளன்று எடுக்­கப்­பட்ட ஒரு படத்தை பெற்­றோர் சமூக ஊட­கங்­களில் பதி­வேற்­றம் செய்­வ­தன் மூலம் மற்­ற­வர்­க­ளுக்கு அந்­தப் பிள்­ளை­யின் தோற்­றம், பெயர், பள்ளி போன்­ற­வற்­றைப் பற்­றிய விவ­ரங்­கள் தெரி­ய­வ­ரும். இத­னால் மோச­டி­கள் நிக­ழக்­கூ­டும். எனவே, முக்­கி­யத் தக­வல்­களை வெளி­யி­டாத வண்­ணம் பதி­வு­கள் இருத்­தல் அறி­வு­றுத்­தப்­ப­டு­கிறது.\n\nபிள்ளை வளர்ந்­த­பின், அந்­தப் பதிவு அவ­ருக்கு இனி­மை­யான நினை­வாக இருக்­குமா என்­பதை இனி எண்­ணிப் பார்த்­து­விட்டு பதி­வு­செய்­வதே சிறந்­தது.\n\nசெய்தி: ஸ்ட்ரெய்ட்ஸ் டைம்ஸ்\n\nபடம்: வெக்டீசி", "images": [{"image_url": "https://tamilmurasu.com.sg/lifestyle/story20230130-123326?w=825", "alt_text": "773e089d-6220-408c-bf50-d6de493e08fd", "caption": "-"}]}
{"article_url": "https://tamilmurasu.com.sg/world/story20230130-123322", "site_title": "இரண்டு மில்லியன் பக்தர்களை எதிர்பார்க்கும் பத்துமலை ஆலயம்", "publish_date": "2023-01-30", "content": "இரண்டு மில்லியன் பக்தர்களை எதிர்பார்க்கும் பத்துமலை ஆலயம்\n\n30 Jan 2023 - 5:30 am\n\n1\n\nmins read\n\nதைப்பூசத் திருநாளுக்கு ஒரு வாரத்திற்கு முன்னதாகவே பத்து மலை முருகன் கோவிலில் நேர்த்திக்கடனைச் செலுத்தத் தொடங்கிய பக்தர்கள். படம்: தி ஸ்டார் -\n\nபெட்­டா­லிங் ஜெயா: அடுத்த மாதம் 5ஆம் தேதி ஞாயிற்­றுக்­கி­ழ­மை­தான் தைப்­பூ­சத் திரு­நாள் வரு­கிறது என்­றா­லும் அதற்கு ஒருவாரத்திற்கு முன்பிருந்தே பக்­தர்­கள் தங்­க­ளது நேர்த்­திக்­கடன்­க­ளைச் செலுத்­தத் தொடங்­கி­விட்­ட­னர்.\n\nமலே­சி­யா­வின் சிலாங்­கூ­ரில் உள்ள பத்­து­மலை முரு­கன் கோவி­லில் பக்­தர்­கள் கடந்த வார இறுதியிலேயே பால்­கு­டம் எடுத்து, தங்­க­ளது வேண்­டு­தல்­களை நிறை­வேற்­றியதைக் காண முடிந்தது.\n\nவரும் வெள்­ளிக்­கி­ழமை முதல் ஞாயிற்­றுக்­கி­ழ­மை­வரை கூட்­டம் அதி­க­மாக இருக்­கும் என்­ப­தால் அத­னைத் தவிர்க்க இப்­போதே பக்­தர்­கள் தங்­க­ளது சம­யக் கடமை­களை நிறை­வேற்­றத் தொடங்கிவிட்­ட­தாக பத்­து­மலை ஸ்ரீ மகா மாரி­யம்­மன் ஆலய நிர்­வா­கத் தலை­வர் என்.சிவ­கு­மார் கூறி­னார்.\n\nதைப்­பூ­சத்தை முன்­னிட்டு கிட்­டத்­தட்ட இரண்டு மில்­லி­யன் பேர் கோவி­லுக்கு வரு­வர் என எதிர்­பார்ப்­ப­தா­க­வும் அவர் சொன்­னார்.\n\nஇதே­போன்று, ஒன்­றரை மில்­லி­யன் பக்­தர்­கள் வரக்­கூ­டும் என்­றும் இந்­தோ­னீ­சியா, சிங்­கப்­பூர் உள்­ளிட்ட நாடு­க­ளி­லி­ருந்­தும் பலர் வரலாம் என்­றும் பினாங்கு தண்­ணீர்­மலை அருள்­மிகு பால­தண்­டா­யு­த­பாணி கோவில் நிர்­வா­கம் எதிர்­பார்க்­கிறது.", "images": [{"image_url": "https://tamilmurasu.com.sg/world/story20230130-123322?w=825", "alt_text": "291be6ae-17fc-460b-b175-1002b77c86b6", "caption": "தைப்பூசத் திருநாளுக்கு ஒரு வாரத்திற்கு முன்னதாகவே பத்து மலை முருகன் கோவிலில் நேர்த்திக்கடனைச் செலுத்தத் தொடங்கிய பக்தர்கள். படம்: தி ஸ்டார் -"}]}
{"article_url": "https://tamilmurasu.com.sg/world/story20230130-123316", "site_title": "மூத்த மலேசிய வழக்கறிஞர் கோபால் ஸ்ரீராம் மறைவு; பிரதமர் இரங்கல்", "publish_date": "2023-01-30", "content": "மூத்த மலேசிய வழக்கறிஞர் கோபால் ஸ்ரீராம் மறைவு; பிரதமர் இரங்கல்\n\n30 Jan 2023 - 5:30 am\n\n2\n\nmins read\n\n-\n\nகோலா­லம்­பூர்: புகழ்­பெற்ற மலே­சிய வழக்­க­றி­ஞர் கோபால் ஸ்ரீராம் (படம்) நேற்று கால­மா­னார். இவ­ருக்கு வயது 79.\n\nநுரை­யீ­ரல் தொற்று கார­ண­மாக இம்­மா­தம் 18ஆம் தேதி கோலா­லம்­பூ­ரில் உள்ள ஒரு தனி­யார் மருத்­து­வ­ம­னை­யில் திரு ஸ்ரீராம் அனு­ம­திக்­கப்­பட்­டார்.\n\nமலே­சிய முன்­னாள் பிர­த­மர் நஜிப் ரசாக் தொடர்­பு­டைய 1எம்­டிபி வழக்­கில் தலைமை அரசாங்க வழக்கறிஞராக திரு ஸ்ரீராம் செயல்­பட்டு வந்தார்.\n\nஅத்துடன், நஜிப்­பின் மனைவி ரோஸ்மா மன்­சூ­ருக்கு எதி­ரான 1.25 பில்­லி­யன் ரிங்­கிட் (S$387 மில்­லி­யன்) மதிப்­பி­லான சூரி­ய­சக்தி கலப்பு மின்­திட்ட வழக்­கி­லும் இவரே அர­சாங்­கத் தரப்­புத் தலைமை வழக்­க­றி­ஞ­ராக இருந்­தார்.\n\nஇவ்­விரு வழக்­கு­க­ளி­லும் திரு ஸ்ரீராமை அர­சாங்­கத் தரப்­புத் தலைமை வழக்­க­றி­ஞர் பொறுப்­பி­லி­ருந்து நீக்க தற்­காப்பு வழக்­கறி­ஞர்கள் பல­முறை முயன்றும் வெற்றி கிட்­ட­வில்லை.\n\nவழக்­க­றி­ஞர்­கள் இடையே பெரு­ம­திப்பு பெற்ற திரு ஸ்ரீராம் 15 ஆண்­டு­க­ளாக மேல்­மு­றை­யீட்டு நீதி­மன்ற நீதி­பதி­யா­கப் பணி­யாற்­றி­னார்.\n\nபின்­னர் இவர் பதவி உயர்வு பெற்று, கூட்­ட­ரசு நீதி­மன்­றத்­திற்குச் சென்றார்.\n\nதிரு ஸ்ரீரா­மின் மறை­விற்கு மலே­சி­யப் பிர­த­மர் அன்­வார் இப்­ரா­கிம் இரங்­கல் தெரி­வித்­துக்­கொண்­டார்.\n\n\"மறைந்த திரு கோபால் ஸ்ரீரா­மின் குடும்­பத்­தி­ன­ருக்கு எனது இரங்­க­லைத் தெரி­வித்­துக்­கொள்­கி­றேன். இந்­தத் துய­ரத்­தி­லி­ருந்து அவர்­கள் வலி­மை­யு­டன் இருந்து, மீண்­டெழ வேண்­டும்,\" என்று தமது டுவிட்­டர் பக்­கத்­தில் திரு அன்­வார் பதி­விட்­டுள்­ளார்.\n\nதிரு ஸ்ரீராம் மிகச் சிறந்த அறி­வாளி என்­றும் அவர் தேசத்­தின் அரும்­பொ­ரு­ளா­கத் திகழ்ந்­தார் என்­றும் முன்­னாள் தலை­மைச் சட்ட அதி­காரி டோமி தாமஸ் கூறி­ய­தாக 'தி ஸ்டார்' செய்தி குறிப்­பிட்­டது.", "images": [{"image_url": "https://tamilmurasu.com.sg/world/story20230130-123316?w=825", "alt_text": "a1291803-807b-4855-a965-78afd57522dd", "caption": "-"}]}
{"article_url": "https://tamilmurasu.com.sg/india/story20230130-123313", "site_title": "﻿﻿﻿﻿செய்திக்கொத்து", "publish_date": "2023-01-30", "content": "﻿﻿﻿﻿செய்திக்கொத்து\n\n30 Jan 2023 - 5:30 am\n\n2\n\nmins read\n\n-\n\nஎல்லையில் 135 கி.மீ. தூரத்துக்கு புதிய சாலைக்கான பணிகள் தொடங்கின\n\nலடாக்: இந்தியா, சீனா இடையேயான எல்லைப் பகுதியில் 135 கிலோ மீட்டர் தூரமுள்ள சாலையை அமைப்பதற்கான பணிகளை இந்தியா தொடங்கி உள்ளது. கிழக்கு லடாக் பகுதியில் இந்தப் புதிய சாலை அமைக்கப்பட உள்ளதாக டைம்ஸ் ஆஃப் இந்தியா ஊடகம் தெரிவித்துள்ளது. இந்தப் பணி குடியரசு தினத்தன்று தொடங்கியுள்ளது என்றும் அடுத்த இரண்டு ஆண்டுகளுக்குள் இப்பணி முடிவடையும் என்றும் கூறப்படுகிறது. இதன் மூலம் எல்லைப் பகுதியில் இந்திய ராணுவத்தின் பலம் அதிகரிக்கும் என எதிர்பார்க்கப்படுகிறது.\n\nஜோஷிமத்தில் புதிய பாதிப்புகள் இல்லை என்கிறது மாநில அரசு; மக்கள் மறுப்பு\n\nடேராடூன்: ﻿﻿ஜோஷிமத் நகரில் கடந்த 20ஆம் தேதி முதல் புதிதாக கட்டடங்களில் எந்தவித விரிசலும் ஏற்படவில்லை என உத்தராகண்ட் அரசு தெரிவித்துள்ளது. எனினும் பாதிக்கப்பட்ட பகுதிகளில் வசிப்போர் அரசாங்கம் உண்மையான தகவல்களை அளிக்கவில்லை எனப் புகார் எழுப்பியுள்ளனர். தொடக்கத்திலேயே அரசாங்கம் வெளிப்படைத் தன்மையைக் கடைப்பிடிக்கவில்லை என்றும் பொதுமக்கள் தரப்பில் குற்றம்சாட்டப்பட்டுள்ளது. \"புனித நகரமான ஜோஷிமத்தில் ஏற்பட்டுள்ள பாதிப்புகளை இயற்கைப் பேரிடர்் என்று முதல்வர் கூறுவதை ஏற்க இயலாது. அந்நகரில் இயல்பு நிலை திரும்பிவிட்டதைப் போன்ற ஒரு போலித் தோற்றத்தை ஏற்படுத்த அரசு முயற்சி செய்கிறது,\" என சங்கர்ஷ் சமிதி என்ற சமூக அமைப்பு தெரிவித்துள்ளது.\n\nசிறைக் கைதிகளுக்காக இயங்கும் புதிய வானொலி நிலையம்\n\nலக்னோ: உத்தரப் பிரதேச மாநிலத்தின் காசியாபாத் பகுதியில் உள்ள தஸ்லா சிறைச்சாலையில் கைதிகளுக்காக புதிய வானொலி தொடங்கப்பட்டுள்ளது. ஆன்மீகம், கல்வி, பொழுதுபோக்கு தொடர்பான நிகழ்ச்சிகளும் இசை நிகழ்ச்சிகளும் இந்த வானொலியில் ஒலிபரப்பப்படுகின்றன. சிறையில் உள்ள திறமையான கைதிகளால் வானொலி நிலையம் இயக்கப்படும் என்றும் மன அழுத்தத்தால் பாதிக்கப்பட்டுள்ள கைதிகளுக்கு இசை நிகழ்ச்சிகள் மூலம் மன அமைதி கிடைக்கிறது என்றும் சிறைத்துறை தெரிவித்துள்ளது.", "images": [{"image_url": "https://tamilmurasu.com.sg/india/story20230130-123313?w=825", "alt_text": "495c30b2-212e-431f-a09f-2d995524e56f", "caption": "-"}]}
{"article_url": "https://tamilmurasu.com.sg/tamilnadu/story20230130-123298", "site_title": "பழனி முருகன் கோயில் தைப்பூசத் திருவிழா; பக்தர்கள் படையெடுப்பு", "publish_date": "2023-01-30", "content": "பழனி முருகன் கோயில் தைப்பூசத் திருவிழா; பக்தர்கள் படையெடுப்பு\n\n30 Jan 2023 - 5:30 am\n\n2\n\nmins read\n\n-\n\nபழனி: முரு­கப்­பெ­ரு­மா­னின் 3ஆம் படை வீடான பழனி தண்­டா­யு­த­பாணி சாமி கோயில் திரு­வி­ழாக்­க­ளி­லேயே தைப்­பூசத் திரு­விழா முக்­கிய சிறப்பு வாய்ந்­தது. இவ்­வி­ழா­விற்­காக மதுரை, காரைக்­குடி, சிவ­கங்கை, ராம­நா­த­பு­ரம், தேனி, விருது நகர் உள்­ளிட்ட தமி­ழ­கத்­தின் பல்­வேறு பகு­தி­களில் இருந்து பக்­தர்­கள் பாத யாத்­தி­ரை­யாகப் பழ­னிக்கு வருகை தரு­வது வழக்­கம்.\n\nஇந்த நிலை­யில் தைப்­பூசத் திரு­விழா நேற்று காலை 9.30 மணிக்கு மேல் 10.30 மணிக்­குள் கிழக்கு ரத­வீ­தி­யில் கொடி­யேற்றத்­து­டன் தொடங்­கி­யது.\n\nஇத­னை­யொட்டி முத்­துக்­கு­மா­ர­சு­வாமி, வள்ளி-தெய்­வானை சமே­த­ராக எழுந்­த­ருளி பக்­தர்­ க­ளுக்குக் காட்­சி­ய­ளித்­தார்\n\nமுக்­கிய நிகழ்ச்­சி­யான தைப்­பூசத் தேரோட்­டம் பிப்­ர­வரி 4ஆம் தேதி நடக்­கிறது. அன்று காலை 5 மணிக்கு மேல் 6 மணிக்­குள் வள்ளி-தெய்­வானை சமேத முத்துக்கு­மா­ர­சாமி தோளுக்­கி­ணி­யாலில் சண்­முக நதியில் எழுந்­த­ருளி தீர்த்­தம் கொடுத்த நிகழ்ச்­சி­யும் மதி­யம் 11 மணிக்கு மேல் 12 மணிக்­குள் திருத்­தே­ரில் எழுந்­த­ரு­ளும் நிகழ்ச்­சி­யும் மாலை 4.30 மணிக்கு திருத்­தே­ரோட்­டம், தேர்க்­கால் பார்த்­தல் நிகழ்ச்­சி­யும் நடை­பெ­றும்.\n\nபிப்­ர­வரி 5ம் தேதி திருக்கல்­யா­ண­மும் அன்று இரவு சாமி வீதி ­உ­லா­வும் நடை­பெ­றும். பிப்­ர­வரி 7ஆம் தேதி தெப்­பத்­தேர் உற்ச­வ­சத்­து­டன் திரு­விழா நிறைவுபெறு­கிறது.\n\nஇதற்­கிடையே தைப்­பூசத் திரு விழாவை முன்­னிட்டு ஏரா­ள­மான பக்­தர்­கள் பழ­னிக்கு மீண்­டும் அதிக அள­வில் படை­யெ­டுத்து வரு­கின்­ற­னர். குறிப்­பாக கோவை, சேலம், திருப்­பூர், மதுரை உள்­ளிட்ட வெளி மாவட்­டங்­களை சேர்ந்த பக்­தர்­கள் பழ­னிக்கு அதிக அள­வில் வந்­த­னர்.\n\nஅண்­மை­யில்­தான் பழனி தண்­டா­யு­த­பாணி சாமி கோயிலில் 16 ஆண்­டு­க­ளுக்­குப் பிறகு குட முழுக்கு நடை­பெற்­றது.", "images": [{"image_url": "https://tamilmurasu.com.sg/tamilnadu/story20230130-123298?w=825", "alt_text": "5056fbfe-3c58-45a9-a792-568dea91a812", "caption": "-"}]}
{"article_url": "https://tamilmurasu.com.sg/cinema/story20230130-123330", "site_title": "குரல்வளம் மிக்க அனுபமா", "publish_date": "2023-01-30", "content": "குரல்வளம் மிக்க அனுபமா\n\n30 Jan 2023 - 5:30 am\n\n1\n\nmins read\n\n-\n\nநடிகை அனுபமா பரமேஸ்வரன் தனது இன்ஸ்டகிராம் பக்கத்தில் தான் பாடிய தமிழ் பாடலின் காணொளியை பதிவிட்டு இருக்கிறார்.\n\nஅதைக் கேட்ட அவரின் ரசிகர்கள், \"நீங்கள் அழகான நடிகை என்று எங்களுக்குத் தெரியும். இவ்வளவு இனிமையான குரல்வளம் உங்களுக்கு உண்டு என்று இப்போதுதான் தெரிந்தது. நீங்கள் நடிக்கும் படங்களில் நீங்களே உங்கள் பாடல்களுக்கு பாடுங்கள்,\" என்று பாராட்டி பதிவிட்டு வருகிறார்கள்.\n\nஅனுபமா பரமேஸ்வரன் தனுஷுடன் 'கொடி', அதர்வாவுடன் 'தள்ளிப்போகாதே' ஆகிய படங்களில் நடித்திருக்கிறார்.\n\nதற்பொழுது கீர்த்தி சுரேஷ் நடித்து வரும் 'சைரன்' படத்திலும் நடிக்கிறார்.", "images": [{"image_url": "https://tamilmurasu.com.sg/cinema/story20230130-123330?w=825", "alt_text": "a09a67f1-1a84-405f-8bfa-ee2b3c0fe332", "caption": "-"}]}
{"article_url": "https://tamilmurasu.com.sg/cinema/story20230129-123281", "site_title": "இசை மழையில் நனைந்த ஏ.ஆர்.ரஹ்மான் ரசிகர்கள்", "publish_date": "2023-01-29", "content": "இசை மழையில் நனைந்த ஏ.ஆர்.ரஹ்மான் ரசிகர்கள்\n\n29 Jan 2023 - 6:11 pm\n\n2\n\nmins read\n\n-\n\n1\n\nof\n\n2\n\nபடங்கள்: NTSP -\n\n1\n\nof\n\n2\n\n-\n\n1\n\nof\n\n2\n\nபடங்கள்: NTSP -\n\n1\n\nof\n\n2\n\n-\n\n1\n\nof\n\n2\n\nஇசைப்புயல் ஏ.ஆர்.ரஹ்மானின் இசை நிகழ்ச்சி கோலாலம்பூர் புக்கிட் ஜலில் அரங்கில் நேற்று இடம்பெற்றது. இந்த நிகழ்ச்சியை காண கிட்டத்தட்ட 60,000 ரசிகர்கள் கூடினர்.\n\nமலேசியப் பிரதமர் அன்வார் இப்ராஹிம், தகவல், மின்னிலக்கத் துறை அமைச்சர் ஃபாமி ஃபட்சில் ஆகியோரும் தங்கள் துணைவியார்களுடன் நிகழ்ச்சியில் கலந்துகொண்டனர். நிகழ்ச்சியில் கலந்துகொண்டதைக் குறித்து திரு அன்வார் தனது டுவிட்டர் பக்கத்தில் புகைப்படங்களுடன் பதிவு செய்திருந்தார்.\n\nhttps://twitter.com/anwaribrahim/status/1619543132554825729\n\nநிகழ்ச்சி தொடங்குவதற்கு முன், ஏற்பாட்டுக் குழு கூட்ட நெரிசலை முறையாக கட்டுப்படுத்தவில்லை என்றும், அதிக விலை கொடுத்து டிக்கெட் வாங்கியவர்களுக்கு போதிய இருக்கைகள் இல்லை என்றும் ரசிகர்கள் சமூகத் தளங்களில் பதிவு செய்திருந்தனர்.\n\nநிலவரம் மோசமடைவதற்கு முன், இசை நிகழ்ச்சி தொடங்கியது. பாடல்கள் தொடங்கியவுடனே, ரசிகர்கள் தங்களை சுற்றி நடப்பதை மறந்துவிட்டு இசை மழையில் நனையத் தொடங்கினர்.\n\n'சிவாஜி தி பாஸ்', 'சிலம்டாக் மில்லியனர்' (Slumdog Millionaire) போன்ற படங்களில் இடம்பெற்ற பாடல்களை ஏ.ஆர்.ரஹ்மானும் மற்ற பாடகர்களும் பாடி ரசிகர்களை மகிழ்வித்தனர்.\n\nஇந்தியப் பின்னணிப் பாடகர்களான ஹரிஹரன், ஹரிச்சரண், ஸ்வேதா மோகன் போன்ற பாடகர்களுடன் மலேசியப் பாடகர் சித்தி நூர்ஹலிசாவும் 'முன்பே வா' என்ற தமிழ்ப் பாடலைப் பாடி ரசிகர்களை உற்சாகப்படுத்தினார்.\n\nநிகழ்ச்சியைக் காண சிங்கப்பூரிலிருந்து பலர் மலேசியாவுக்குச் சென்றிருந்தனர். அவர்களில் ஒருவர் ஏ.ஆர்.ரஹ்மானின் மிகப் பெரிய ரசிகர் என்று தன்னைக் கூறிக்கொள்ளும் கங்கேஸ்வரி அன்பழகன், 32. தமது கணவர், நண்பர்கள் இருவர் ஆகியோருடன் அவர் கோலாலம்பூருக்கு வெள்ளிக்கிழமை இரவு சென்றிருந்தார்.\n\nமற்ற இசை நிகழ்ச்சிகளுடன் ஒப்பிடுகையில் இந்த நிகழ்ச்சி மிகப் பிரம்மாண்டமாக இருந்ததாக அவர் தமிழ் முரசிடம் கூறினார். ஒவ்வொரு பாடலுக்கும் ரசிகர்கள் ஆடிப் பாடி மகிழ்ந்ததாக அவர் சொன்னார். குறிப்பாக சித்தி நூர்ஹலிசா 'முன்பே வா' பாடலை பாடியது அனைவரையும் மெய்சிலிர்க்க வைத்ததாக கங்கேஸ்வரி குறிப்பிட்டார்.", "images": [{"image_url": "https://tamilmurasu.com.sg/cinema/story20230129-123281?w=825", "alt_text": "49f02e46-ce85-45dd-a51c-c1bdab8fee15", "caption": "- 1 of 2"}]}
{"article_url": "https://tamilmurasu.com.sg/india/story20230129-123280", "site_title": "இந்தியாவின் கோவாவில் சுற்றுப்பயணிகளை புகைப்படம் எடுக்க தடை", "publish_date": "2023-01-29", "content": "இந்தியாவின் கோவாவில் சுற்றுப்பயணிகளை புகைப்படம் எடுக்க தடை\n\n29 Jan 2023 - 5:57 pm\n\n1\n\nmins read\n\nபடம்: இணையம்  -\n\nஇந்தியாவின் கோவா மாநிலத்தில் சுற்றுப்பயணிகளுடன் சேர்ந்து புகைப்படம் எடுத்துக்கொள்ள விரும்புவோர் அவர்களின் அனுமதியை முதலில் பெற வேண்டும். சுற்றுப்பயணிகளின் பாதுகாப்பைக் கருதி அம்மாநில சுற்றுப்பயணத் துறை இந்த அறிக்கையை வெளியிட்டுள்ளது.\n\nசுற்றுப்பயணிகள், தெரியாதவர்கள் ஆகியோரின் அனுமதி இல்லாமல் அவர்களை புகைப்படம் எடுப்பதோ அவர்களுடன் செல்ஃபி எனும் சுயப்படங்கள் எடுப்பதோ கூடாது என்று அறிக்கையில் கேட்டுக்கொள்ளப்பட்டுள்ளது. குறிப்பாக அவர்கள் நீச்சல் உடையில் இருக்கும்போது அவ்வாறு செய்யவேண்டாம் என்று அறிக்கையில் குறிப்பிடப்பட்டுள்ளது.\n\nஅதோடு, குன்றான பகுதிகள் போன்ற ஆபத்தான இடங்களுக்குச் செல்லும் சுற்றுப்பயணிகள் அந்த இடங்களில் சுயப்படங்கள் எடுக்கவேண்டாம் என்று அறிவுறுத்தப்பட்டுள்ளது.\n\nகடற்கரைகளில் மதுபானம் அருந்துவது, வெளிப்புற இடங்களில் அனுமதி இல்லாமல் சமைப்பது போன்றவை குற்றங்களாக கருதப்படும் என்றும் சுற்றுப்பயணிகளுக்கு அறிவுறுத்தப்பட்டுள்ளது.", "images": [{"image_url": "https://tamilmurasu.com.sg/india/story20230129-123280?w=825", "alt_text": "c0a8cf5e-e597-40eb-a22b-866e780743e0", "caption": "படம்: இணையம்  -"}]}
{"article_url": "https://tamilmurasu.com.sg/world/story20230129-123279", "site_title": "ஆசியாவை குளிரில் நடுங்கவைத்த ஜனவரி மாதம்", "publish_date": "2023-01-29", "content": "ஆசியாவை குளிரில் நடுங்கவைத்த ஜனவரி மாதம்\n\n29 Jan 2023 - 5:53 pm\n\n1\n\nmins read\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\n-\n\n1\n\nof\n\n2\n\nஆசியாவின் பல பகுதிகள் இம்மாதம் கடும் குளிரில் நடுங்குகின்றன. இந்தியாவின் பல்வேறு மாநிலங்களில் குளிரான வெப்பநிலை நிலவியது. ஆப்கானிஸ்தானில் சில இடங்களில் வெப்பநிலை மைனஸ் 18.3 டிகிரி செல்சியசை தொட்டது. குளிரால் குறைந்தது 162 பேர் இம்மாதம் மாண்டதாகத் தெரிவிக்கப்பட்டது.\n\nசீனாவில் உள்ள மோஹெ எனும் நகரில் வெப்பநிலை மைனஸ் 53 டிகிரி செல்சியசுக்கு இறங்கியது. வரலாறு காணாத ஆகக் குளிரான வெப்பநிலை இது எனப் பதிவுசெய்யப்பட்டுள்ளது.\n\nசைபீரியா, ஜப்பான், கொரிய தீபகற்பம் ஆகிய பகுதிகளிலும் பலத்த குளிர் காற்று வீசிவருகிறது. இதனால் மில்லியன் கணக்கான மக்கள் பாதிக்கப்பட்டுள்ளனர். ஜப்பானில் இந்த வாரம் மட்டும் குளிரால் மூன்று பேர் மாண்டனர்.\n\nஆசியாவை உறையவைத்துள்ள குளிருக்கு ஆர்டிக் துருவத்தில் ஏற்பட்டுள்ள சுழல்காற்று காரணம் என விஞ்ஞானிகள் நம்புகின்றனர். சென்ற மாதம் அமெரிக்காவில் வெப்பநிலை உறையவைக்கும் நிலைக்கு சென்றதற்கும் இந்த சுழல்காற்று காரணம் எனக் கூறப்பட்டது.", "images": [{"image_url": "https://tamilmurasu.com.sg/world/story20230129-123279?w=825", "alt_text": "b842949f-ab05-44b4-b35a-f20e89609586", "caption": "- 1 of 2"}]}
{"article_url": "https://tamilmurasu.com.sg/singapore/story20230129-123278", "site_title": "சிங்கப்பூர், மலேசியப் பிரதமர்கள் நாளை சந்திப்பு", "publish_date": "2023-01-29", "content": "சிங்கப்பூர், மலேசியப் பிரதமர்கள் நாளை சந்திப்பு\n\n29 Jan 2023 - 5:44 pm\n\n1\n\nmins read\n\nதிரு அன்வார் சிங்கப்பூருக்கு 2018ல் வருகையளித்தபோது பிரதமர் லீயைச் சந்தித்தார். (படம் லீ சியென் லூங்/பேஸ்புக்)  -\n\nமலேசியப் பிரதமர் அன்வார் இப்ராகிம் நாளை சிங்கப்பூருக்கு வருகையளிப்பார். அவர் பிரதமராக பதவியேற்ற பின்னர் சிங்கப்பூருக்கு மேற்கொள்ளும் முதல் அதிகாரப்பூர்வ பயணம் இதுவாகும்.\n\nஇஸ்தானாவில் இடம்பெறும் வரவேற்பு நிகழ்ச்சியில் திரு அன்வார் கலந்துகொள்வார் என சிங்கப்பூர் வெளியுறவு அமைச்சு தெரிவித்தது. அதிபர் ஹலிமா யாக்கோப், பிரதமர் லீ சியென் லூங் ஆகியோரை திரு அன்வார் சந்திப்பார்.\n\nஇரு நாடுகளுக்கு இடையிலான அணுக்கமான, வலுவான உறவை திரு அன்வாரின் வருகை எடுத்துகாட்டுவதாக வெளியுறவு அமைச்சு கூறியது.\n\nதிரு அன்வாரின் ஒரு நாள் வருகையின்போது இரு நாடுகளுக்கு இடையே மூன்று ஒப்பந்தங்கள் கையெழுத்திடப்படும்.\n\nமலேசியாவின் வெளியுறவு அமைச்சர், போக்குவரத்து அமைச்சர், அனைத்துலக வர்த்தகத் தொழில் அமைச்சர், தொடர்பு, மின்னிலக்கத் துறை அமைச்சர், சரவாக் மாநில முதலமைச்சர், ஜோகூர் மாநில முதலமைச்சர் ஆகியோரும் திரு அன்வாருடன் சிங்கப்பூருக்கு பயணம் மேற்கொள்வர்.", "images": [{"image_url": "https://tamilmurasu.com.sg/singapore/story20230129-123278?w=825", "alt_text": "a215acb6-01ee-4046-a29c-7dd7288e90a0", "caption": "திரு அன்வார் சிங்கப்பூருக்கு 2018ல் வருகையளித்தபோது பிரதமர் லீயைச் சந்தித்தார். (படம் லீ சியென் லூங்/பேஸ்புக்)  -"}]}
{"article_url": "https://tamilmurasu.com.sg/world/story20230129-123277", "site_title": "பினாங்கு தைப்பூசம்: 1.5மி. பேர் வருகையளிப்பர் என்ற எதிர்பார்ப்பு", "publish_date": "2023-01-29", "content": "பினாங்கு தைப்பூசம்: 1.5மி. பேர் வருகையளிப்பர் என்ற எதிர்பார்ப்பு\n\n29 Jan 2023 - 5:17 pm\n\n1\n\nmins read\n\nதிருவிழாவில் கலந்துகொள்ள சிங்கப்பூர், மேடான், ஜக்கர்த்தா, லண்டன் போன்ற வெளிநாடுகளிலிருந்து பகதர்கள் திரளாக வருகையளிப்பர் என ஆலயம் எதிர்பார்க்கிறது (முன்னைய படம்: இணையம்)  -\n\nபினாங்கு தைப்பூச திருவிழாவில் கிட்டத்தட்ட 1.5மில்லியன் பேர் கலந்துகொள்வர் என்று எதிர்பார்க்கப்படுகிறது. மலேசியாவிலிருந்தும் வெளிநாடுகளிலிருந்தும் பக்தர்கள் வருகையளிப்பர் என்று தண்ணீர்மலை ஸ்ரீபாலதண்டாயுதபாணி ஆலயம் எதிர்பார்க்கிறது. கடந்த ஈராண்டுகளாக கொவிட்-19 தொற்று காரணமாக தைப்பூசம் சிறிய அளவில் நடத்தப்பட்டது. இதனால் இந்த ஆண்டு அதிக அளவில் பக்தர்கள் திருவிழாவிற்கு வருகையளிப்பர் என எதிர்பார்க்கப்படுகிறது.\n\nஇந்த ஆண்டு தைப்பூசம் வாரயிறுதியில் இடம்பெறுகிறது. இதனால் மலேசியாவில் திங்கட்கிழமை பொது விடுமுறையாக அறிவிக்கப்பட்டுள்து. திருவிழாவில் கலந்துகொள்ள சிங்கப்பூர், மேடான், ஜக்கர்த்தா, லண்டன் போன்ற வெளிநாடுகளிலிருந்து பகதர்கள் திரளாக வருகையளிப்பர் என ஆலயம் நம்புகிறது.\n\nதைப்பூசத் திருவிழா சிறப்பான முறையில் நடைபெற பக்தர்கள் பொறுப்புடன் நடந்துகொள்ளுமாறு ஏற்பாட்டுக் குழு கேட்டுக்கொண்டது.", "images": [{"image_url": "https://tamilmurasu.com.sg/world/story20230129-123277?w=825", "alt_text": "bd1ac486-746b-4fd8-a007-e929dda2d61f", "caption": "திருவிழாவில் கலந்துகொள்ள சிங்கப்பூர், மேடான், ஜக்கர்த்தா, லண்டன் போன்ற வெளிநாடுகளிலிருந்து பகதர்கள் திரளாக வருகையளிப்பர் என ஆலயம் எதிர்பார்க்கிறது (முன்னைய படம்: இணையம்)  -"}]}
{"article_url": "https://tamilmurasu.com.sg/india/india-records-more-300-fresh-covid-19-cases", "site_title": "இந்தியாவில் கொவிட்-19 தொற்று ஏறுமுகம்", "publish_date": "2023-03-04", "content": "இந்தியாவில் கொவிட்-19 தொற்று ஏறுமுகம்\n\n04 Mar 2023 - 2:15 pm\n\n1\n\nmins read\n\nஇந்தியாவில் 97 நாள்களுக்குப் பிறகு ஒருநாள் கொவிட்-19 தொற்று பாதிப்பு 300க்கு மேல் பதிவாகியுள்ளது. கோப்புப்படம்: ஏஎஃப்பி -\n\nஇந்தியாவில் 97 நாள்களுக்குப் பிறகு ஒருநாள் கொவிட்-19 தொற்று பாதிப்பு 300க்கு மேல் பதிவானது.\n\nஅங்கு நேற்று ஒரே நாளில் கொரோனா தொற்றால் புதிதாக 334 பேர் பாதிக்கப்பட்டனர். இதனையடுத்து, இப்போதைக்கு கொரோனா தொற்றுக்காக சிகிச்சை பெற்று வருவோர் எண்ணிக்கை 2,686ஆக உயர்ந்தது என்று இந்திய சுகாதார அமைச்சு வெளியிட்ட புள்ளிவிவரம் தெரிவிக்கிறது.\n\nகடந்த 24 மணி நேரத்தில் கொவிட்-19 தொற்றுக்கு மகாராஷ்டிர மாநிலத்தில் இருவர் உட்பட மேலும் மூவர் மாண்டுவிட்டதாக இன்று (04-03-2023) வெளியிடப்பட்ட புள்ளிவிவரம் குறிப்பிடுகிறது.\n\nஇந்தியாவில் இதுவரை 44,687,496 பேரை கொரோனா தொற்றிவிட்டது. அதனால் 530,775 பேர் இறந்துவிட்டனர்.", "images": [{"image_url": "https://tamilmurasu.com.sg/india/india-records-more-300-fresh-covid-19-cases?w=825", "alt_text": "177bbbcb-e2b5-4221-88c8-169a26d2188a", "caption": "இந்தியாவில் 97 நாள்களுக்குப் பிறகு ஒருநாள் கொவிட்-19 தொற்று பாதிப்பு 300க்கு மேல் பதிவாகியுள்ளது. கோப்புப்படம்: ஏஎஃப்பி -"}]}
